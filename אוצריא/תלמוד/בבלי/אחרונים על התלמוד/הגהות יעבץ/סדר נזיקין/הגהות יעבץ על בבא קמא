<h1>הגהות יעב"ץ על בבא קמא</h1>
יעקב עמדין
<h1>דף טז.</h1>
<b>גמרא צבוע זכר לאחר שבע</b> כו'. נ״ב ומי שראה וידע גידול תולעת המשי והשתנותו מזמן לזמן לא יפלא בעיניו:
<h1>דף יז.</h1>
[<b>ומנח תפלין ומברך</b>. פי' ברכת התפלין ועיין סוכה מ״ו א' ולהכי קאמר ומנח ומברך דצריך לבדן משעת הנחה עד שעת הקשירה כמ"ש במנחות ל"ה ב'. ובארצות החיים ר"ס ו' בהמאיר
לארץ שגה מאד בזה. המעתיק]:
<b>תוס' ד"ה והלא. לצדיקים שבדור</b>. נ״ב וי״ל גם הצדיקים מוכרחים היו לילך חלוצי כתף מפני אימת מלכות. מ"מ שמחים היו בלבם:
<b>שם ד"ה והאמר</b> כו' דאי לא שלמד היאך קיים שהלמוד מביא לידי מעשה. נ"ב ולא ע"ה חסיד:
<h1>דף יח:</h1>
<b>גמ' רב יהודה אומר</b>. צ"ל אמר:
<b>שם ור"א אמר</b> כצ"ל:
<h1>דף יט:</h1>
<b>אקלעא דרי יהודה</b>. נ"ב הוא רבי יהודה נשיאה שזכר:
<h1>דף כ:</h1>
<b>ולא היא אשגוחי</b> כו'. נ"ב עי' תשו' אמ"ה ז"ל (סקכ"ד):
<h1>דף כא.</h1>
<b>אדהכי נח נפשיה דר״ה</b> כו' אבא מרי. נ"ב שמא אחר יב״ח הוה [עי' קדושין ל"א ב']:
<h1>דף כא:</h1>
<b>אלא למ״ד חייב מאי איכא למימר</b>. נ״ב לתני נפלו דהוי רבותא ומשני כגון דמקרבי כלומר כיון דכי מקרבי כלים טובא לא מחייב לא מתני ליה שנפלו אע״ג דכי הוו ממוצעות דמתברי בין בנפילה בין בקפיצה חייב בכל גוונא. מ״מ לא בעי תנא לאורוכי אלא נקיט שקפצו מילתא פסיקא דחייב בין במרחקי טובא בין מצעי [והשאר חסר]:
<h1>דף כד:</h1>
<b>דאמרינן ליה</b>. צ"ל דאמרה לה:
<h1>דף כו:</h1>
<b>וסילקן או קדם</b> כו'. נ"ב וטעמא דאכתי לא ודאי ישתברו דילמא אתי אינש אחרינא ומייתי כרים ומנח תותיה מקמי דמטי מנא לארעא או מקבלו בכתפיו וזה אינו אלא גרמא בעלמא ונראה דה"ט דר"י בתוס':
<h1>דף כט:</h1>
<b>למוצא "בור" מגולה וכסהו וחזר וגלהו</b> כו' וטממה וחזר וחפרה. נ״ב לשון זכר ולשון נקבה [ועתוס' קדושין ב' ע"ב ד"ה קשו]:
<h1>דף ל.</h1>
<b>במשנה תבנו</b>. נקוד התי"ו בחיר"ק ונ"ב בשקל. שקלו קצפו נשפו:
<h1>דף לו.</h1>
<b>גמ' ויהביה נהליה</b>. נ"ב דילמא הוה נפיק ע״י הדחק והא הוא דקמ"ל. דאי לאו הכי אטו בשופטני ורשיעי עסקינן ומאי אשמעינן והכי משמע לי נמי גבי סעודת הקזה [שבת קכ"ט א'] דזוזא מכה יוצא ע"י הדחק הוא:
<h1>דף לו:</h1>
<b>סיוטא</b>. נ"ב רפ"ב דיומא דכ"ב ע״ב:
<h1>דף לח.</h1>
<b>והגלה אותם מעל אדמתם</b>. נ"ב ע״י סנחריב שבלבל את כל האומות:
<h1>דף לח:</h1>
<b>גדולות</b>. נ"ב כלומר אע"פ שהיו חוטאים רבים ועצומים:
<h1>דף מ.</h1>
[<b>דתניא ראב"י אומר</b> כו'. לקמן מ"ה ב' ע"ש]:
<b>תוס׳ ד"ה חייבי</b>. יכולין למשכנו. נ"ב כלומר ע"י ב"ד. דגזבר מאי עבידתיה גבי נזקין:
<h1>דף מ:</h1>
<b>להוציא את הרובע</b>. נ"ב נ"ל שגם הרובע את הזכר נהרג ונפסל מע"ג מזבח [עי' רש"י ע"ז כ"ב ב׳ ד״ה זכרים] וכן אם רבע אשה מאחריה דהא אתרבו בה שתי משכבות ובין שרבע באונס בין ברצון ל"ש בשני משכבות:
<h1>דף מד:</h1>
<b>תוס' סד"ה כל</b>. חייבין. צ"ל חייב:
[<b>רש״י</b> סוף העמוד וד"ה בדף מ״ה צ"ל הד"א]:
<h1>דף מה:</h1>
<b>במשנה במוסרה</b>. נ"ב אפשר קריאתו במסורה המ"ם בקמ״ץ והסמך בחול״ם ע״ד הכתוב במסורת הברית שהוא כמו במאסורת:
<h1>דף מו:</h1>
<b>תוס' ד"ה ורביע</b> כו' שנגח שור שוה מאתים. נ״ב ואין הנבלה יפה כלום:
<h1>דף מז.</h1>
<b>במשנה ושברתן</b>. כצ"ל [וכ"ה ברי״ף ורא"ש]:
<h1>דף מח.</h1>
<b>גמ' הא ברשות פטור</b>. צ"ל פטורה:
<h1>דף מח:</h1>
כנוס שורך ״ושמרו". נ"ב אפשר שהוא קמוץ שי״ן פ"א הפעל ע"ד וקבנו [נמחק ת"א] וראוי להיות שמרהו:
<h1>דף נ:</h1>
<b>רש"י (במשנה) סתם בור עשרה טפחים</b>. נ"ב עיין סנהדרין (מ"ה א') [ברש"י ותוס׳ שם]:
<h1>דף נא:</h1>
<b>גמ' אמר רבה בב"ח אמר "רב" שמואל</b> כצ"ל:
<h1>דף נו:</h1>
<b>לברזיליה</b>. נ"ב בערוך גרס כרזיליה בכ"ף. ועמ"ש בהגהות מתורגמן:
<h1>דף נח:</h1>
<b>תאלתא</b>. נ"ב דקלים קטנים כ"פ רש״י פרק לא יחפור [כב:]:
<b>שם אכלה חזיז</b> כו'. נ"ב היינו באתר דקפדי עיין שלהי מכלתין א"נ בדגנונייתא כדשנינן פרק בכל מערבין (כ״ח א'):
<h1>דף ס.</h1>
<b>דלא שכיח אש גביה</b> כצ"ל:
<h1>דף ס:</h1>
<b>אע"פ שגזילה משלם</b> כו'. נ״ב שלוקח ע״מ לשלם רשע הוא מ"מ בשעה שנוטלה. דאפי' ע"מ לשלם תשלומי כפל מוזהר בלאו כדאיתא ר״פ איזהו נשך [סא:]:
<h1>דף סא.</h1>
<b>במשנה גבוה</b>. נ"ב הראוי היא גבוהה שכן הוא בכל המקרא שם זה לשון נקבה גדר הדחויה [תהלים סב] וגדר אבניו נהרסה [משלי כד]:
<h1>דף סא:</h1>
<b>גמ' באגני</b>. נ"ב מפירש״י נראה דגרס אגני והמעתיק לשון הגמרא טעה בו לכן הציג באגני עם אות המשמשית. אמנם לי נראה שצ"ל נאגני וחברו בפרק בית כור (דק"ג א') נאגני דארעא מקרי והוא לשון נגעים דמשנה [וערש״י קדושין ס״א א׳ דיה נאגני]: שם ורבנן סבר׳ לא מחייב. צ"ל ורבנן לא מחייבי:
<h1>דף סב.</h1>
<b>כסא דכספא</b>,"בבירא". נ"ב בה"א צ"ל ואבירה דמתני' קאי:
<h1>דף סו:</h1>
<b>״קשו" בה רבה ״ורב" יוסף</b> כצ״ל ונ"ב דוגמת זה ר״פ נערה (מ"ב ב') וקמ"ל שהזוכה מן השמים לעלות לגדולה מגלין לו טעמי תורה לפי שעסק בה לשמה וזכות רבים מסייעתו [וערש"י בכתובות שם]:
<h1>דף עא:</h1>
<b>תוס' ד"ה איסורי</b>. ששוחט את הטריפה קודם שהוא שחיטת היתר כצ"ל דלא כהמוגה בדפו"ח:
<h1>דף עב.</h1>
<b>גמ' בשרא דתורא</b>. נ"ב רש״י מפרש בשרא דתורא כמ"ש ראב״א [ב"ב כ"ב א'] אדמגרמיתו גרמי בי אביי אכלו בשרא שמינא בי רבא:
<h1>דף עד.</h1>
<b>״שהרי קתני״</b> צ"ל ״דקתני שהרי״:
<h1>דף עד:</h1>
<b>מעשה בר"ג שסמא</b> כו'. נ"ב צ"ע הא ודאי לאו בכוונה עבד דאפי' לביישו אסור כדאיתא ס"פ יוצא דופן (אע"ג דאין לעבדים בושת [עתוס' בנדה שם]) כ"ש צערא דגופא דאפי' צב"ח אסור מן התורה ותו אי הכי מה טיבה של שמחה עתה דמשמע שעד עכשיו מצטער היה שלא בא לידי כן ומדוע המתין לו כל כך (כדמוכח נמי בדוכתי טובא שהיה עבדו זמן רב וע"פ הישן) א"ו היה נפלא מר"ג לעשותו במתכוין עד שבא לידו במקרה. מעתה תמה על עצמך לשמחה מה זו עושה הא בעינן ושחתה עד שיתכוין לה כדאיתא ס"פ הרגל ושמא ר״ג ל"ל דרשב״ג אלא כת"ק דס"ל שיחק באדון:
<h1>דף עה:</h1>
<b>מ"ט תשלומי ״ארבעה" וחמשה</b> כצ"ל:
<h1>דף עט.</h1>
<b>רש"י ד"ה היה גנב</b> כו' מכלום. נ"ב גרסא זו נכונה וכן פרש"י בפרק אלו נערות:
<h1>דף פ:</h1>
<b>גמ' כופין אותו</b> כו' משום ישוב א"י. נ"ב להזריח הדרך לעוברים ושבים ללכת אל עיר מושב:
<h1>דף פא:</h1>
<b>ת״ר בראשונה</b>. נ"ב קודם שחלקו הארץ להתיישב בה:
<b>שם תלושין שבהרים</b>. נ"ב עצים תלושין שמצאו בעת שכבשו את הארץ כל השבטים אבל מחוברים בחזקת אותו השבט שיפלו לו ולא היו רשאים לקוץ מחוברים:
<b>שם ומציל "דבשנו"</b> כצ"ל ונ"ב דל"ית חרוקה בכינוי כמו דבשי:
<h1>דף פב.</h1>
<b>תוס' ד"ה כדי. דתניא בסדר עולם</b>. נ"ב ע"פ עולם ברור:
<b>שם ובכ"ט באב</b> כו' מל' באב כו'. נ"ב כל זה אינו בס״ע שלנו אלא בכ"ט עלה. וע"פ הנ"ל:
<b>שם ונאמר שהיה אב חסר</b> כו'. נ״ב כדי שיחול י״כ בשני. אמנם אני אומר מלא כדרכו היה ואז הדבר מכוון שעמד באחרונה מ' יום ומ' לילה שלמים כראשונה כמשמעו של כתוב נמצא ירד ביוה״כ. וכ"ה בס"ע ועמ"ש בפי' שם בס"ד:
<b>שם ובי"ט עלה</b>. נ"ב לא נמצא כן אלא בעשרים עלה:
<h1>דף פב:</h1>
<b>גמ' ארבע מאות פרסה על א"מ פרסה.</b> נ״ב כמו שהיא מדתה כלומר כולה [ודוגמת זה איתא במגילה ג' א' ונזדעזעה א"י אמ״פעל אמ"פ]:
<b>תוס' ד״ה ועל</b> כו' לא היה כי אם כו'. נ"ב וזה היה בסוף ימי מלכי חשמונאי קרוב למאה שנה אחר התחלתם:
<h1>דף פג.</h1>
<b>גמ' וא"ר יוסי "בבל"</b>. צ״ל בבבל:
<b>תוס' ד"ה לשון</b>. היא ארם כו'. נ"ב ארם דמשק:
<h1>דף פד:</h1>
<b>גמ' ופגם</b>. נ"ב עט"ז על ח"מ (ס"א) שכתב ופגם ט"ס הוא. וליתא דהא רש"י פירשו בהדיא [ונראה עיקר כגירסת הב"ח דגרס לעיל אדם באדם "ופגם" דממונא. קאי פרש"י] אלא צ״ל דהמקשה טעי בהכי קסבר דפגם נמי מידי דשכיח הוא. ולא היא. ובמסקנא לא הוצרך להשיב רק על מ״ש על ר"פ מבושת אבל פגם נכלל במידי דלא שכיח באמת:
<h1>דף פו.</h1>
<b>שסכו "נשא"</b>. נ"ב דוגמתו במשנה ספ"י דנגעים. בחלוף מ"ס באל"ף:
<h1>דף צ:</h1>
<b>ומקצתן נעשו דיינין</b>. נ"ב אע״ג דאמרינן [פסחים קי"ג:] הרואה דבר עבירה בחברו והתרה בו מצוה לשנאותו ושונא פסול לדון [סנהדרין כ״ט א'] אפי׳ לד״מ כ"ש ד"נ. ופשיטא ל״פ ר״ט דכה"ג הו"ל שונא ישראל דבהכי מוקמינן לקרא דשונא האמור אצל פריקה וטעינה ואפי׳ תימא דלא מפסל מדאורייתא אלא בשלא דבר עמו ג"י באיבה [סנהדרין כז:] מיהא לכתחלה לא ש"ד. ודאי לא גרע מד"מ דלא לידון אינש למאן דסני ליה דלא חזי ליה זכותא [כתובות קה:] כ״ש לד״נ דבעינן ושפטו והצילו העדה. אפ"ה לק"מ דודאי לא שייך הכא למימר לא לידון לדסני כדאמרינן לענין ד"מ דמיירי שככר שונאו בלא״ה דתו לא חזי ליה זכותא וכה"ג ודאי מפסל לד"נ במכ״ש אבל בהאי מעשה דמצוה לשנאותו הוא נעשה דיין עליו אכתי לא הוי שונאו כל כמה דלא גמר דיניה ומהפך בזכותיה מאי דאפשר כדי שלא לשנאתו ולא להתחייב בדמו וכי גמר דיניה לחובה ההיא שעתא נעשה שונא. דין ושנאה באין כאחד. ותו דהך שנאה מחמת אהבה היא שרוצה לזכותו להביאו לחיי עוה״ב [ואינו] שונאו בלבבו אלא מעשיו בלבד:
<h1>דף צא:</h1>
<b>תוס' ד״ה כל</b>. ואגזריה. נ"ב בדלי״ת גרסינן כמו הגודר בתמרים. ובלשון תוס' [מדנקט גזירה] צ"ל ג"כ גדירה:
<h1>דף צב.</h1>
<b>גמ' תאלי</b>. נ"ב דקלים קטנים [רש"י ב"ב סוף דף כב]:
<h1>דף צב:</h1>
<b>ויהיו עמו</b>. נ"ב עמו קדייק דמייתר אלא בשוים לו כמ"ד ע״ה היה:
<b>שם ותנינא בברייתא ר"א אומר</b> כו'. נ"ב אע״ג דלא ק״יל כוותיה כדאיתא פא"ט. עמ"ש שם בס"ד גבי עורב הבא בראש יונים:
<h1>דף צג.</h1>
<b>שאין לך נרדף בעופות יותר</b> כו'. נ״ב מחמת קטנם וחולשתם:
<h1>דף צה:</h1>
<b>המגיע לכתפים</b>. נ"ב בלשון תורה היה צ"ל לכתפות אלא דלשון חכמים לחוד:
<h1>דף צז:</h1>
<b>כוזביות</b>. נ"ב לפ״א דרש"י נ"ל של בן כוזיבא שנעשו כשמלך שמא עדיין היה בית שני קיים אז אע"פ שנשרף ההיכל. כי בזמן שאין בית. מ"ש ירקב. ונפדה אפי׳ בש״פ כמ"ש הר"מ בפ״ב דמ"ש. אבל באמת נראה שבשעת לכידת ירושלים נחרב הבית כולו עם חומות ירושלים ועמ"ש בקבב"ה בסופו. גם א"א לומר כוזביות ירושלמיות חדא נינהו דבן כוזיבא לא מלך בירושלים רק בביתר:
<h1>דף צח.</h1>
<b>בקסטרא</b>. נ״ב הוא בנין חזק שמשימין שם מעות לשמרם היטב והוא כענין בנקא שנמסרים בה מעות הרבים שמפקידים אותם שמה בשכר שנותנים למלך או לאנשי העיר (כענין בנקא של ויניציאה אמשטרדם המבורג) שיהיו מעותיהם שמורים מגנבה ואבדה והם מוכתבים בפנקס של באנק ובעלי המעות לוקחים אותם כשנצרכים להם או נותנים אותם בכתב ידם לאחרים שיטלום לצרכם ויוצג לחשבונם:
<h1>דף צח:</h1>
<b>רש"י ד״ה ואכפייה</b>. בילדותו. נ"ב ר״ל כשהיה קטן ותמיהא לי אי קטן חייב כ"ש גדול באונס ובשוגג דאדם מועד לעולם וכיון דקטן הוי כפתוי קטנה אונס הוא. א"ה מאי דוחקיה לאוקמה בילדותיה נוקי ליה בשוגג או באונס והבו דלא לוסיף לחיובי נמי כה"ג לקטן דלא בר חיובא הוי אפי' בדבר שעצמו ממון לכ״ע:
<h1>דף צט:</h1>
<b>גמ' לעכר מוחך</b> כו'. נ"ב יש לפרש לשון בתמיה הוא. וכי אינך חושש. אם יעכור מוחך. ולחדודי׳ ליה ולחבריה קא"ל הכי. לזרוזינהו קבעי:
<b>שם אימא מפני שהוא נושא שכר</b>. נ״ב נ״ל שלא בא לשנות הגרסא אלא יש ליישב הלשון השנוי בברייתא דהאמרינן בהמקבל (דף קט) טבחא מותרה ועומד. ומסלקינן ליה משום דפסידא דלא הדר הוא. וקשיא עלה אם מיירי בחנם מה צריך סלוק פשיטא מסולק ועומד הוא ואי בשכר והקדים לו דינר מאי פסידא איכא וצ"ל בשכר ולא הקדים לו שכרו אלא שכיר הוא. ואע"פ שאין שכירות משתלמת אלא בסופה. קמ"ל הכא ה"ה כנושא שכר. כלומר כאילו כבר קבל שכירותו ומשלם ואי לא מצי לשלומי מסלקין ליה כדעבד רבינא לרוניא [בב"מ שם]:
<h1>דף קב:</h1>
<b>אלא אמר אביי ה״ק הלוקח שדה בשם חברו ר"ג</b>. נ״ב נ״ל ה"ג כדמעיקרא "הלוקח שדה מחברו בשם ר"ג" וכפרש״י לעיל ולא משני בגרסא דרישא מידי. אלא בסיפא שבק ר"ג. וגרס אין כופין את המוכר:
<h1>דף קג.</h1>
<b>ארעתא ״דכתכת לי״ שטרא</b> כצ"ל:
<h1>דף קג:</h1>
<b>רש"י ד"ה עבוד רבנן</b>. תחת ידם. נ"ב של ב"ד:
<h1>דף קיא.</h1>
<b>מהו דתימא אחולי ״אחלי״ גבי</b> כצ"ל:
<h1>דף קיב.</h1>
<b>רבא אמר</b> כו' לבריה לא כו'. נ"ב צ"ע אי אפילו למ״ד שעבודא דאורייתא נימא הכי [ועי' תוס' גיטין נ' ע"א ד״ה כיון דרבא ס"ל שעבודא דאורייתא]:
<b>שם אמר רבא ה"ק</b> כו'. נ"ב פירושא הוא ולא הגהה. אלא ה"ק אין אנו יודעים לשון תמיהא. כלומר וכי אין אנו יודעין כו':
<h1>דף קיב:</h1>
<b>אמר רב אשי</b>. נ"ב נראה דרבי אסי בסמ"ך הוא ורבי קרו ליה התם בא"י::
<h1>דף קיד.</h1>
<b>בדינא ״דמגיסתא"</b>. נ"ב צ"ל בזיי"ן עי' ב"מ (ל׳ ע״ב) ונ"ל שהם היושבים על מעברות הנהר. שכן תרגום מעברות:
<h1>דף קיד:</h1>
<b>א"ל רב אשי לרבה</b>. נ״ב שמא רבה בריה דר״ה הוא או אחר היותר מאוחר כי כמה רבה הוי אבל סתם רבה ודאי לא אפשר. או דלמא לאו היינו סתם רב אשי:
<h1>דף קטז.</h1>
<b>תשפך "הכל"</b>. נ"ב ספ"ק דפסחים גרס "חבל":
<h1>דף קטז:</h1>
<b>במשנה ונטלוה</b> כו' אחר. נ"ב עד"מ ורוח גדולה וחזק [מלכים א יט] וכן רבים [ועתוס' קדושין ב ע״ב ד"ה קשו]:
<h1>דף קיז:</h1>
<b>למברא</b>. נ״ב בלוע העי״ן:
<h1>דף קיח:</h1>
<b>הגונב טלה</b>. נ"ב סתמו לא יחד לו מקום אלא הולך ממרעה אל מרעה אפ"ה הויא השבה לר' ישמעאל:
<b>שם וסלע</b>. נ"ב אע"ג דסתמו יחד לו מקום בכיס וכיס בתיבה. קמ"ל רבותא אליבא דר״ע דאפ"ה צריך דעת בעלים [נקט לפום מאי דמשני בגמ' דב"מ לא מבעיא כו' אבל י"ל ג"כ הצריכותות להיפך וכס"ד שם] להכי קתני תרתי. כך יש ללמוד מדברי תוס׳ במציעא (מא א):
<b>רש"י ד"ה ועגלים הרועים בשרון ברחבה</b> כו'. נ"ב מפרש בשרון מלשון אשורנו ולא קרוב [במדבר כד]:
<h1>דף קיט.</h1>
<b>ת"ש בשר בניך ובנותיך</b> כצ"ל ונ״ב בשר ליתיה בקרא אלא משמעו נקט:
<h1>דף קיט:</h1>
<b>בהמיינא</b> כצ״ל ונ"ב אבנט מתורגם המיין:
<b>שם אתרא דקפדי הוא</b>. נ"ב ע"ל בהכונס (נח ב) ובחזקת (לו א):
