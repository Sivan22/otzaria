<h1>קונטרס תשובה מיראה על משנה תורה, הלכות מתנות עניים</h1>
אליהו דוד רבינוביץ' תאומים
<h1>פרק א</h1>
<h2>הלכה יד</h2>
<b>וכבר </b><b> נתפרש בגמ' שהפאה נוהגת בחו"ל מדבריהם, ויראה לי שה"ה בשאר מתנות עניים שכולם נוהגות בחו"ל מדבריהם. </b> והוא מבואר להדיא בחולין קל"ד ב', לוי זרע בכישור, וביותר יפלא שהכ"מ הביא גמרא זו שם, ושתק מלהעיר על לשונו ויש לדקדק כדרכו בכ"מ, ואולי ט"ס בדבריו דהוא ז"ל ציין על מ"ש דהפאה נוהג מדבריהם להא דלוי, ושם מיירי בלקט ולא בפאה, ולענין פאה היה לו להביא משם קל"ז ב' דאיתא התם בארץ הכא בחו"ל.
