<h1>משנה למלך על משנה תורה, הלכות ספר תורה</h1>
יהודה רוזאניס
<h1>פרק י</h1>
<h2>הלכה ב</h2>
<b>ואסור לאדם למכור ס"ת וכו'.</b> בפרק בני העיר אמר רשב"ג אפילו אין לו מה יאכל ומכר ספר תורה או בתו אינו רואה סימן ברכה וכתב מרן הב"י יו"ד סימן ע"ר ומשמע דכיון דאינו רואה סימן ברכה אסור למוכרו. והא דכתב מרן בא"ח סי' תקפ"א דהא דקאמר אינו רואה סימן ברכה משמע דליכא איסורא (א"ה עיין פר"ח א"ח סי' תצ"ה בדיני מנהגי איסור סי"ח) שאני הכא דכיון דחלוקת ההיתר לא היתה אלא כדי שיהנה מאלו המעות א"כ כיון דקאמר דאינו רואה סימן ברכה פשיטא דאסור. ואם היה טעות בס"ת כתב מור"ם סימן רפ"ב סי"ח דמותר למוכרו והוא מדברי הריב"ש שהביא מרן בא"ח סימן קכ"ג. אך אני מסתפק לדעת הרא"ש דאפילו חומשים אסור למכור כמ"ש הטיו"ד סי' ע"ר וכי גרע ספר תורה שיש בו טעיות מחומשים ועיין בגו"ר א"ח כלל ב' סי' ל"א:          סליקו להו הלכות ספר תורה 
