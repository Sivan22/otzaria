<h1>ציוני מהר"ן על משנה תורה, הלכות זכייה ומתנה</h1>
נחום אש
<h1>פרק ג</h1>
<h2>הלכה ה</h2>
<b>כשם שמוכר צריך לסיים הממכר כמ"ש כך הנותן כו'.</b> עי' בהשגות ומ"מ וכ"מ וב"י בחו"מ סימן רמ"א שחפשו להביא מקור לדברי רבינו. אבל הדברים מבוארים בירושלמי דפאה פ"ג ה"ג ובכתובות פי"א ה"א ר"ח בשם רב עשו דברי שכ"מ כבריא שכתב ונתן והוא שמת מאותו החולי הא אם הבריא לא ובמסיים ובאמר תנו שדה פלוני לפלוני ומבואר כדברי רבינו וע"ש בגה"ש. אך מש"כ רבינו אבל אם אמר לו חלק כך וכך בשדה פלונית כו' זה הוא בעיא שם בירושלמי אמר תנו חצי שדה פלונית לפלוני וחצי שדה פלונית לפלוני כמי שסיים או עד שיאמר חציה בצפון וחציה בדרום ולא איפשיטא וע"ש בפ"מ ובגה"ש שם לא הרגיש בזה:
<h1>פרק ח</h1>
<h2>הלכה ז</h2>
<b>שכ"מ שאמרו לו נכסיו למי ואמר להם דומה שיש לו בן כו' אע"פ שהפילה או מת הבן אח"כ אין מתנתו מתנה.</b> וכ' המ"מ ברייתא שם במי שמת דף קמ"ז, והנה לא נתבארו שם דברי רבינו שסיים אע"פ שהפילה או מת הבן אח"כ וידוע דרבינו לא המציא דבר מדעתו אע"פ שהוא כן מצד הסברא אם לא שהיה לו איזה שורש בש"ס. ונראה שרבינו הוציא כן מהברייתא שם בדף קמ"ב גר שמת ובזבזו ישראל נכסיו ושמעו שיש לו בן או שהיתה אשתו מעוברת חייבין להחזיר החזירו הכל ואח"כ שמעו שמת בנו או שהפילה אשתו החזיק בשנייה קנה בראשונה לא קנה, ולמד רבינו מזה ג"כ להכא דבעת שנתן להם נתן להן אדעתא דאין אשתו מעוברת ובאמת היתה מעוברת ונמצא דבעת אמירתו לא זכו ומש"ה אף בהפילה אח"כ אין מתנתו מתנה:
<h1>פרק יא</h1>
<h2>הלכה כד</h2>
<b>שכ"מ שצוה כו'.</b> עי' בלח"מ מה שהקשה בזה וכבר קדמו בזה בתוס' בכורות דף נ"ב ע"ב ד"ה באין ע"ש:
