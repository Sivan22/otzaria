<h1>ציוני מהר"ן על משנה תורה, הלכות רוצח ושמירת נפש</h1>
נחום אש
<h1>פרק ב</h1>
<h2>הלכה ג</h2>
<b>ומניין שכן הוא הדין שנאמר כו' את דמכם לנפשותיכם אדרוש זה הורג עצמו מיד כל חיה אדרשנו זה המוסר חבירו לפני חיה לטרפו מיד האדם מיד איש אחיו אדרוש את נפש האדם זה השוכר אחרים להרוג את חבירו כו'.</b> הכ"מ לא הראה מקור לזה אבל כן הוא במדרש רבה בראשית פל"ד אך את דמכם לנפשותיכם אדרוש להביא את החונק עצמו כו' מיד כל חיה זה המוסר את חבירו לחיה להורגו מיד איש אחיו זה השוכר את אחרים להרוג את חבירו ע"ש:
<h1>פרק ה</h1>
<h2>הלכה יד</h2>
<b>בד"א במחוייב גלות אבל מי שפחד מן המלך כו'.</b> עי' בכ"מ ועי' בשו"ת מקום שמואל סי' כ' מש"כ בזה דברים נחמדים ע"ש ותמצא ג"כ מקור דברי רבינו:
<h1>פרק י</h1>
<h2>הלכה ז</h2>
<b>נמצאו העדים זוממין הרי זו מותרת בהנאה כיצד כו' ואח"כ הוזמו השניים הר"ז מותרת בהנאה.</b> וכתב הכ"מ בפ' בתרא דכריתות דף כ"ד אר"י א"ר מודים חכמים לר"מ באשם תלוי שהוזמו עדיו שיצא וירעה בעדר ויש ללמוד משם לעגלה ערופה ע"כ, ועי' בשעה"מ שתמה עליו דהא גם באשם תלוי לא קי"ל כן. אולם באמת מקור דברי רבינו הללו הוא בתוספתא פ"ד דכריתות שור הנסקל נמצאו עדיו זוממין מותר בהנאה עגלה ערופה נמצאו עדיה זוממין מותרת בהנאה ורבינו ביאר דברי התוספתא הללו עפ"י מש"כ כאן ונתבארו דבריו:
