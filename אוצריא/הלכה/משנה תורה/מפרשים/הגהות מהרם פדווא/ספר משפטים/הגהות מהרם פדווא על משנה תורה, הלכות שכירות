<h1>הגהות מהר"ם פדווא על משנה תורה, הלכות שכירות</h1>
מהר"ם פדובה
<h1>פרק י</h1>
<h2>הלכה ב</h2>
<b>השאילני היום</b> . זה הלשון בעינו הביא הסמ"ג. ובאמת שמדבריהם נראה שאם אמר השאילני ואשאילך שהיא שאלה בבעלים. וכן הבין המגיד משנה מדברי רבינו. ואכן מצאתי בבאורי מהר"ר אייזיק שטיין על לשון הסמ"ג דז"ל השאילני היום ואשאילך למחר, האי היום ולמחר דנקט גבי שאלה אגב שמור לי היום נקט דבאותו יום לא משום דהוי שמירה בבעלים. אבל גבי שאילה אין כאן שאילה בבעלים אפילו באותו היום דאין המשאיל מסייע לשואל במידי וכן פירש"י בהאומנים ע"כ:
