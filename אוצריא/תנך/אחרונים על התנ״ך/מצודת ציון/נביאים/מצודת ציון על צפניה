<h1>מצודת ציון על צפניה</h1>
רבי דוד אלטשולר
<h1>פרק א</h1>
<h2>פסוק ב</h2>
<b>אסוף אסף.</b> ענין כליון כמו ואספת את נפשך (שופטים יח) והיה ראוי לומר אסף אאסף ותחס׳ האל״ף:
<h2>פסוק ג</h2>
<b>את הרשעים.</b> עם הרשעים:
<h2>פסוק ד</h2>
<b>שאר.</b> שיור: 
<b>הכמרים.</b> כן יקראו כהני עבודת כוכבים וכן וכמריו עליו יגילו (הושע י׳:ה׳): 
<b>הכהנים.</b> הם מין אחר מתחלפים בלבושיהם:
<h2>פסוק ו</h2>
<b>הנסוגים.</b> ענין החזרה לאחור כמו ולא נסוג ממך (תהלים פ):
<h2>פסוק ז</h2>
<b>הס.</b> ענין שתיקה כמו ויהס כלב (במדבר יג): 
<b>הקדיש.</b> ענין הזמנה כמו קדשו קהל (יואל ב): 
<b>קרואיו.</b> המזומנים לסעודה וכן בראש הקרואים (ש״א ט):
<h2>פסוק ח</h2>
<b>ופקדתי.</b> ענין השגחה: 
<b>נכרי.</b> ענין זרות:
<h2>פסוק ט</h2>
<b>הדולג.</b> ענין קפיצה: 
<b>המפתן.</b> אסקופה כמו מתחת מפתן הבית (יחזקאל מ״ז:א׳): 
<b>חמס.</b> עושק:
<h2>פסוק י</h2>
<b>המשנה.</b> מל׳ שנים ור״ל בין שתי החומות שהיא משנה לעיר וכן והיא יושבת בירושלים במשנה (מ״ב כב):
<h2>פסוק יא</h2>
<b>הילילו.</b> מל׳ יללה: 
<b>המכתש.</b> שם מקום בירושלים עמוקה ככלי המכתשת שדוכין בה בשמים: 
<b>נדמה.</b> ענין כריתה כמו ער מואב נדמה (ישעיהו ט״ו:א׳): 
<b>עם כנען.</b> ר״ל עדת התגרים כמו כנען בידו מאזני מרמה (הושע י״ב:ח׳): 
<b>נטילי.</b> ענין משא כמו ונטל החול (משלי כו):
<h2>פסוק יב</h2>
<b>אחפש.</b> ענין בקור ודרישה כמו תמנו חפש מחפש (תהילים ס״ד:ז׳): 
<b>הקופאים.</b> הצפים ממעל כי ויצף הברזל (מ״ב ו) תרגומו וקפא פרזלא: 
<b>שמריהם.</b> הוא עכירת המשקה הנופל לשולי הכלי כמו ושקט הוא אל שמריו (ירמיהו מ״ח:י״א): 
<b>ירע.</b> מלשון רעה:
<h2>פסוק יג</h2>
<b>חילם.</b> עשרם כמו ישא את חיל דמשק (ישעיהו ח׳:ד׳): 
<b>למשסה.</b> ענין רמיסה כמו למשסה ואין אומר השב (שם מב):
<h2>פסוק יד</h2>
<b>צורח.</b> ענין שאגת קול גדול כמו יריע אף יצריח (, שם):
<h2>פסוק טו</h2>
<b>עברה.</b> ענין כעס: 
<b>ומצוקה.</b> עניינו כמו צרה וכן בארץ צרה וצוקה (שם ל) וכפל המלה בשמות נרדפים להפלגות הענין: 
<b>שואה ומשואה.</b> ענין חושך ושממון כמו אמש שואה ומשואה (איוב ל׳:ג׳): 
<b>וערפל.</b> הוא עב הענן:
<h2>פסוק טז</h2>
<b>הפנות.</b> הם המגדלים שדרכם לעמוד בפנות וזויות המבצר:
<h2>פסוק יז</h2>
<b>והצרותי.</b> מל׳ צרה: 
<b>ולחומם.</b> כן יקרא גם הבשר כמו כי לחמם לנפשם (הושע ט׳:ד׳): 
<b>כגללים.</b> כצואה כמו כגללו לנצח יאבד (איוב כ׳:ז׳):
<h2>פסוק יח</h2>
<b>קנאתו.</b> ענין כעס וחמה כמו הם קנאוני בלא אל (דברים ל״ב:כ״א): 
<b>תאכל.</b> ענין השחתה: 
<b>נבהלה.</b> מל׳ בהלה:
<h1>פרק ב</h1>
<h2>פסוק א</h2>
<b>התקוששו וקושו.</b> ענין החפוש והלקיטה היטב כמו לקושש קש (שמות ה׳): 
<b>נכסף.</b> ענין חשק וחמוד כמו נכסוף נכספתה (בראשית לא):
<h2>פסוק ב</h2>
<b>חוק.</b> גזירת המקום: 
<b>כמוץ.</b> היא פסולת התבואה כמו כמוץ יסוער מגורן (הושע י״ג:ג׳):
<h2>פסוק ג</h2>
<b>בקשו.</b> ענין דרישה:
<h2>פסוק ה</h2>
<b>חבל.</b> כן יקרא המחוז כמו חבלי מנשה (יהושע יז):
<h2>פסוק ו</h2>
<b>נות.</b> מל׳ נוה ומדור: 
<b>כרות.</b> ענין חפירה כמו בור כרה (תהלים ז): 
<b>וגדרות.</b> בנין גדר למרבץ צאן:
<h2>פסוק ז</h2>
<b>ירעון.</b> מל׳ מרעה: 
<b>ירבצון.</b> ענין השכיבה לנוח: 
<b>ושב.</b> ענין ההשקט ומרגוע כמו בשובה ונחת (ישעיה ל): 
<b>שביתם.</b> מל׳ שבי הגולה:
<h2>פסוק ח</h2>
<b>וגדופי.</b> ענין חרפה כמו וישראל לגדופים (שם מג):
<h2>פסוק ט</h2>
<b>ממשק.</b> ענין השמעת קול כמו כמשק גבים (שם לג): 
<b>חרול.</b> מין קוצים כמו תחת חרול יספחו (איוב ל׳:ז׳): 
<b>ומכרה.</b> מל׳ כרייה וחפירה: 
<b>יבזום.</b> מל׳ בזה:
<h2>פסוק י</h2>
<b>גאונם.</b> מל׳ גאוה:
<h2>פסוק יא</h2>
<b>רזה.</b> ענין כחשות כמו במשמניו רזון (ישעיה ו):
<h2>פסוק יג</h2>
<b>ציה.</b> ענין חורב ויובש:
<h2>פסוק יד</h2>
<b>חיתו.</b> גם הבהמה תקרא בשם חיה וכן וחיתם לדבר הסגיר (תהילים ע״ח:נ׳): 
<b>קאת.</b> קפוד שמות עופות המצויות בחרבות: 
<b>בכפתוריה.</b> כן יקרא המשקוף לפי שעושין בו ציורי כפתורים וכן הך הכפתור (עמוס ט): 
<b>ילינו.</b> ענין התמדה וכן צדק ילין בה (ישעיהו א׳:כ״א): 
<b>ישורר.</b> מל׳ שיר ורנן: 
<b>חרב.</b> מל׳ חורבן: 
<b>בסף.</b> מזוזה כמו וסף השער (יחזקאל מ): 
<b>ארזה.</b> תקרת הארז: 
<b>ערה.</b> ענין גלוי כמו וקיר ערה מגן (ישעיהו כ״ב:ו׳):
<h2>פסוק טו</h2>
<b>העליזה.</b> ענין שמחה כמו יעלזו חסידים (תהלים קמט): 
<b>ואפסי.</b> כמו ואין: 
<b>ישרוק.</b> ענין השמעת קול הבאה בקבוץ השפתים כמו שרקו ויניעו ראשם (איכה ב׳): 
<b>יניע.</b> מלשון הנעה והנדה:
<h1>פרק ג</h1>
<h2>פסוק א</h2>
<b>מוראה ונגאלה.</b> ענין שניהם מלוכלך ומטונף כמו ושמתיך כרואי (נחום ג׳:ו׳) וכמו נגאלו בדם (ישעיהו נ״ט:ג׳) וכפל המלה בשמות נרדפות: 
<b>היונה.</b> מל׳ אונאה ועניינו קחת ההון וכן מפני חרון היונה (ירמיהו כ״ה:ל״ח):
<h2>פסוק ג</h2>
<b>גרמו.</b> ענין עצם כמו גרמיו כמטיל ברזל (איוב מ׳:י״ח):
<h2>פסוק ד</h2>
<b>פוחזים.</b> קלי הדעת וכן אנשים ריקים ופוחזים (שופטים ט׳:ד׳): 
<b>בוגדות.</b> מל׳ בוגד: 
<b>חללו.</b> ענין בזיון: 
<b>חמסו.</b> ענין הסרה כמו ויחמוס כגן שכו (איכה ב):
<h2>פסוק ה</h2>
<b>לאור.</b> ר״ל ברור כאור ודומה לו: 
<b>נעדר.</b> ענין חסרון כמו איש לא נעדר (ישעיה מ):
<h2>פסוק ו</h2>
<b>נשמו.</b> מל׳ שממון: 
<b>פנותם.</b> הם המגדלים הגבוהים כמו ועל הפנות הגבוהות (לעיל א): 
<b>החרבתי.</b> מל׳ חרבן: 
<b>חוצותם.</b> ענין שוק ורחוב: 
<b>נצדו.</b> ענין שממון כי והשמותי אני את הארץ (ויקרא כ״ו:ל״ב) ת״א ואצדי:
<h2>פסוק ז</h2>
<b>אך.</b> עניינו כמו באמת וכן אך עצמי ובשרי אתה (בראשית כט): 
<b>מעונה.</b> מדורה כמו ה׳ מעון אתה היית (תהלים צ): 
<b>פקדתי.</b> צויתי כמו והוא פקד עלי (עזרא א): 
<b>עלילותם.</b> מעשיהם:
<h2>פסוק ח</h2>
<b>חכו.</b> ענין המתנה ואיחור כמו ונסתה ולא תחכה (מ״ב ט): 
<b>לעד.</b> ענין בזה ושלל כמו בבוקר יאכל עד (בראשית מ״ט:כ״ז):
<h2>פסוק ט</h2>
<b>שפה.</b> כן יקרא לשון עם ועם וכן שפת רעהו (שם יא): 
<b>ברורה.</b> כלפי שקורא לשון העכו״ם עמקי שפה כמ״ש עם עמקי שפה (ישעיהו ל״ג:י״ט) קורא למולם לשון הקדש שפה ברורה ונקיה: 
<b>שכם.</b> ר״ל צד אחד ודעה אחת כמו דרך ירצחו שכמה (הושע ו׳:ט׳):
<h2>פסוק י</h2>
<b>עתרי.</b> שם אומה: 
<b>בת פוצי.</b> עדת פוצי והוא שם אומה: 
<b>יובילון.</b> ענין הבאה כמו יובל שי (ישעיה יח):
<h2>פסוק יא</h2>
<b>עלילותיך.</b> מעשיך: 
<b>עליזי.</b> ענין שמחה:
<h2>פסוק יב</h2>
<b>עני ודל.</b> ר״ל מוכנע כעני ודל: 
<b>וחסו.</b> ענין בטחון:
<h2>פסוק יג</h2>
<b>תרמית.</b> מל׳ רמיה ומרמה: 
<b>ירעו.</b> מל׳ מרעה: 
<b>ורבצו.</b> ענין השכיבה לנוח:
<h2>פסוק טו</h2>
<b>פנה.</b> ענין הסרה וביעור כמו פנית לפניה (תהלים פ):
<h2>פסוק טז</h2>
<b>ירפו ידיך.</b> כן נקרא המתפחד ומתייאש וכן ורפה ידים (ש״ב יז):
<h2>פסוק יז</h2>
<b>יחריש.</b> ענין שתיקה כמו והחריש לה (במדבר ל):
<h2>פסוק יח</h2>
<b>נוגי.</b> מל׳ יגון ותוגה: 
<b>ממועד.</b> ענין זמן ועת כמו למועד אשוב אליך (בראשית י״ח:י״ד): 
<b>אספתי.</b> ענין הכנסה כמו ואין איש מאסף אותם (שופטים י״ט:ט״ו): 
<b>משא.</b> מל׳ משא וסבל:
<h2>פסוק יט</h2>
<b>עושה.</b> ענין כתישה ומעוך כמו בעשות ממצרים דדיך (יחזקאל כ״ג:כ״א): 
<b>מעניך.</b> מל׳ עינוי: 
<b>הצולעה.</b> החגרת כמו והוא צולע על ירכו (בראשית ל״ב:ל״ב): 
<b>והנדחה.</b> מלשון דחיה: 
<b>לתהלה.</b> מל׳ הלול ושבח: 
<b>לשם.</b> ר״ל לפרסום שם טוב:
<h2>פסוק כ</h2>
<b>בשובי.</b> ענין השקט ומרגוע כמו בשובה ונחת (ישעיה ל): 
<b>שבותיכם.</b> מל׳ שבי הגולה: וסגנים (יחזקאל כג):
