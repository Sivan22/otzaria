<h1>מצודת ציון על מלאכי</h1>
רבי דוד אלטשולר
<h1>פרק א</h1>
<h2>פסוק א</h2>
<b>משא.</b> נבואה ולתוספת ביאור אמר דבר ה׳:
<h2>פסוק ג</h2>
<b>לתנות.</b> מלשון תנין והוא מין נחש:
<h2>פסוק ד</h2>
<b>רששנו.</b> מלשון רש ועני וכן מתרושש והון רב (משלי י״ג): 
<b>גבול.</b> ענין מחוז: 
<b>זעם.</b> ענין כעס:
<h2>פסוק ו</h2>
<b>אדונים.</b> דרך המקרא להזכיר שם אדנות בלשון רבים וכן אדוני יוסף (בראשית ל״ט):
<h2>פסוק ז</h2>
<b>מגישים.</b> מקריבים: 
<b>לחם.</b> כן יקרא כל הקרב על המזבח וכן את קרבני לחמי (במדבר כ״ח:ב׳): 
<b>מגואל.</b> מתועב ומטונף כמו מוראה ונגאלה (צפניה ג): 
<b>גאלנוך.</b> ר״ל גאלנו ותעבנו קרבניך: 
<b>שלחן.</b> ר״ל המזבח שמסדרין עליו הקרבן לה׳ כעין שמסדרין על השולחן וכמ״ש וידבר אלי זה השלחן וגו׳ (יחזקאל מ״א:כ״ב):
<h2>פסוק ח</h2>
<b>פסח.</b> חגר וצולע: 
<b>לפחתך.</b> ענין שר ושליט כמו פחת יהודה (חגי א): 
<b>הישא פניך.</b> זה הלשון יאמר על הכבוד וכן זקן ונשוא פנים (ישעיה ג):
<h2>פסוק ט</h2>
<b>חלו.</b> ענין תפלה כמו ויחל משה (שמות לב): 
<b>ויחננו.</b> מלשון חנינה וחמלה:
<h2>פסוק י</h2>
<b>תאירו.</b> תבעירו כמו נשים באות מאירות אותה (ישעיהו כ״ז:י״א): 
<b>חפץ.</b> ענין רצון: 
<b>ומנחה.</b> כן יקראו כל הקרבנות שבאים למנחה ולדורון וכן וערבה לה׳ מנחת (לקמן ג):
<h2>פסוק יא</h2>
<b>מבואו.</b> ענין שקיעה כמו כי בא השמש (ראשית כא): 
<b>מקטר.</b> מל׳ הקטרה: 
<b>מגש.</b> ענין הקרבה:
<h2>פסוק יב</h2>
<b>וניבו.</b> ענין אמירה כמו בורא ניב שפתים (ישעיהו נ״ז:י״ט): 
<b>אכלו.</b> מאכלו:
<h2>פסוק יג</h2>
<b>מתלאה.</b> ענין עיפות ויגיעה כמו את כל התלאה (שמות יח): 
<b>והפחתם.</b> ענין דאבון ותוגה כמו מפח נפש (איוב יא) או הוא מל׳ הפחה ונשיבת רוח:
<h2>פסוק יד</h2>
<b>וארור.</b> ענין קללה: 
<b>נוכל.</b> ענין ערמימות כמו ויתנכלו אותו (בראשית לז):
<h1>פרק ב</h1>
<h2>פסוק ב</h2>
<b>המארה וארותי.</b> מל׳ ארירה וקללה:
<h2>פסוק ג</h2>
<b>גוער.</b> ענין זעקת נזיפה: 
<b>וזריתי.</b> אפזר כמו מזרה ישראל (ירמיה לא): 
<b>פרש.</b> זבל וצואה כמו וקרבו ופרשו (ויקרא ד): 
<b>חגיכם.</b> כן יקראו הקרבנות לפי שרובם באים בחג וכן אסרו חג בעבותים (תהלים קיח):
<h2>פסוק ה</h2>
<b>נחת.</b> ענין פחד כמו ויהי חתת אלהים (בראשית ל״ה:ה׳):
<h2>פסוק ו</h2>
<b>ובמישור.</b> מל׳ ישר:
<h2>פסוק ז</h2>
<b>מלאך.</b> שליח כמו ויאמר חגי מלאך ה׳ (חגי א׳:י״ג):
<h2>פסוק ח</h2>
<b>סרתם.</b> מל׳ הסרה: 
<b>הכשלתם.</b> מל׳ מכשול:
<h2>פסוק ט</h2>
<b>כפי.</b> כשיעור כמו איש כפי אכלו (שמות י״ב:ד׳): 
<b>ונושאים פנים.</b> זה הלשון יאמר על הכבוד והחנופה וכן ופני רשעים תשאו (תהילים פ״ב:ב׳):
<h2>פסוק י</h2>
<b>נבגד.</b> ענין פשע ומרד: 
<b>באחיו.</b> ענינו אחוה וקורבה: 
<b>לחלל.</b> ענין הבטול וההפרה:
<h2>פסוק יב</h2>
<b>ער.</b> מל׳ התעוררות: 
<b>ועונה.</b> מל׳ עניה ותשובה: 
<b>מאהלי.</b> ר"ל מאהלי תורה: 
<b>ומגיש.</b> מקריב: 
<b>מנחה.</b> תשורה וקרבן: 
<h2>פסוק יג</h2>
<b>כסות.</b> מל׳ כסוי: 
<b>ואנקה.</b> ענין צעקת אנחה כמו אנקת אסיר (תלים קב): 
<b>פנות.</b> מל׳ הפנה וסבוב:
<h2>פסוק טו</h2>
<b>ושאר.</b> הנה יתרון מעלה כי כמו שמלת יותר היא משותפת להשארה וליתרון מעלה כמ״ש יתר מדעהו צדיק (משלי י״ב:כ״ו) כן מלת שאר משותפ׳ לשניה׳: 
<b>רוח.</b> ר״ל רוח חכמה ויראת ה׳: 
<b>ברוחכם.</b> ענין רצון, כמו הנני נותן בו רוח (ישעיהו ל״ז:ז׳):
<h2>פסוק טז</h2>
<b>חמס.</b> ענין מחשבה רעה ושנאה:
<h2>פסוק יז</h2>
<b>הוגעתם.</b> מל׳ יגיעה ועייפות: 
<b>חפץ.</b> ענין רצון:
<h1>פרק ג</h1>
<h2>פסוק א</h2>
<b>ופנה.</b> ענין הסרה ובעור כמו פנית לפניה (תהלים פ):
<h2>פסוק ב</h2>
<b>מכלכל.</b> יסבול כמו ומי יכילנו (יואל ב): 
<b>מצרף.</b> ענין זכוך מהסיג כמו צרפתיך ולא בכסף (ישעיה מח): 
<b>וכבורית.</b> שם עשב המנקה וכן ותרבי לך בורית (ירמיה ב): 
<b>מכבסים.</b> מלשון כבוס:
<h2>פסוק ג</h2>
<b>כסף.</b> כמו ככסף: 
<b>וזקק.</b> ענין זכוך וצרוף כמו מזוקק שבעתים (תהלים יב): 
<b>מגישי.</b> ענין הקרבה: 
<b>מנחה.</b> ר״ל תשורה וכל הקרבנות בכלל: 
<b>בצדקה.</b> ר״ל כדת וכראוי:
<h2>פסוק ד</h2>
<b>וערבה.</b> ענין מתיקות וכן ושנתי ערבה לי (ירמיהו ל״א:כ״ו): 
<b>קדמוניות.</b> מלשון קודם:
<h2>פסוק ה</h2>
<b>ובעושקי.</b> ענין גזל: 
<b>ומטי.</b> מל׳ הטייה:
<h2>פסוק ו</h2>
<b>שניתי.</b> מלשון השתנות וחלוף: 
<b>כליתם.</b> מל׳ תכלית וסוף:
<h2>פסוק ז</h2>
<b>למימי.</b> הלמ״ד נוספת:
<h2>פסוק ח</h2>
<b>היקבע.</b> ענין עושק כמו וקבע את קבעיהם נפש (משלי כד):
<h2>פסוק ט</h2>
<b>במארה.</b> נארים מל׳ ארירה וקללה:
<h2>פסוק י</h2>
<b>טרף.</b> ענין מזון והוא מושאל ממזון החיה הבאה ע״י טריפה: 
<b>ובחנוני.</b> מל׳ בחינה ונסיון: 
<b>נא.</b> עתה: 
<b>ארובות.</b> חלונות כמו וארובות השמים נפתחו (ראשית ז): 
<b>והריקותי.</b> ענין הזלה ושפיכה כמו על הארץ יריקו (קהלת י״א:ג׳): 
<b>בלי.</b> הוא כמו אל ולא: 
<b>די.</b> ענין הספוק:
<h2>פסוק יא</h2>
<b>וגערתי.</b> ענין זעקת נזיפה: 
<b>תשכל.</b> ענין חסרון הפרי והוא מושאל ממחוסר בנים הנקרא שכול:
<h2>פסוק יב</h2>
<b>ואשרו.</b> ענין הלול ושבח כמו אשרי האיש (ת״א): 
<b>ארץ.</b> ר״ל בארץ: 
<b>חפץ.</b> ענין רצון:
<h2>פסוק יג</h2>
<b>חזקו.</b> ענין קושי:
<h2>פסוק יד</h2>
<b>שוא.</b> ענין חנם: 
<b>בצע.</b> ענין תועלת כמו מה בצע בדמי (שם ל): 
<b>קדורנית.</b> ענין שחרות כמו שמש וירח קדרו (יואל ד׳:ט״ו) ור״ל שחוח ובהכנעה:
<h2>פסוק טו</h2>
<b>מאשרים.</b> משבחים: 
<b>נבנו.</b> מלשון בנין: 
<b>בחנו.</b> מלשון בחינה ונסיון: 
<b>וימלטו.</b> ענין הצלה:
<h2>פסוק טז</h2>
<b>ויקשב.</b> ענין האזנה: 
<b>ספר.</b> מגילה: 
<b>ולחושבי.</b> מל׳ מחשבה:
<h2>פסוק יז</h2>
<b>סגלה.</b> ענין אוצר כמו וסגולת מלכים (קהלת ב): 
<b>וחמלתי.</b> ענין רחמנות:
<h2>פסוק יט</h2>
<b>בוער.</b> ענין שרפה: 
<b>קש.</b> הוא התבן הדק: 
<b>ולהט.</b> ענין שרפה והתלהבות כמו אש לוהט (תהלים קד): 
<b>לא יעזוב.</b> לא יניח:
<h2>פסוק כ</h2>
<b>ופשתם.</b> ענין רבוי ור״ל רבוי הבשר וכן כי תפושו כעגלה דשה (ירמיה ג): 
<b>מרבק.</b> כן יקרא דיר העגלים מקום שמתפטמים שם וכן ועגלים מתוך מרבק (עמוס ו׳:ד׳):
<h2>פסוק כא</h2>
<b>ועסותם.</b> ענין מיעוך וכתישה וכן מעסיס רמוני (ש״ה ה) והוא המיץ מן הרמונים אשר יקרא כן ע״ש שממעכים וכותשים הרמונים להוציא המיץ: 
<b>כפות.</b> כמו ששטחית היד נקרא כף היד כן שטחית הרגל נקרא כף הרגל:
<h2>פסוק כב</h2>
<b>בחורב.</b> הוא הר סיני: 
<b>על כל ישראל.</b> בעבור כל ישראל:
<h2>פסוק כג</h2>
<b>לפני.</b> קודם:
<h2>פסוק כד</h2>
<b>והשיב.</b> מל׳ תשובה: 
<b>על בנים.</b> ר״ל על ידי בנים, או על הוא כמו עם: 
<b>חרם.</b> ענין כריתה ואבדון כמו וחרם לא יהיה עוד וישבה ירושלים לבטח (זכריה י״ד:י״א):
