<h1>פירוש קצר על שבת</h1>
שאול ליברמן
<h1>פרק א</h1>
<h2>הלכה א</h2>
(א) <b>ורשות הרבים.</b> כלומר, רשות היחיד ורשות הרבים הן באמת ארבע רשויות, שתי רשויות יחיד ושתי רשויות רבים, כמפורש להלן.
(ב) <b>וכן גדר וכו'.</b> כלומר, תל, עיין בבה"א.
<h2>הלכה ג</h2>
(א) <b>אחד המושיט וכו'.</b> כלומר, המושיט מרשות היחיד לרשות היחיד דרך רשות הרבים.
<h2>הלכה ד</h2>
(א) <b>והבקעה והכרמלית והאסטונית וכו'.</b> כלומר, בקעה בלי מחיצות, וגינה בלי מחיצה, או שדה עבודה (עיין רש"י ג' ב'), ומקום מוקף עמודים שהפרוץ מרובה בו על העומד וכו'. והיא רשות שלישית רשות הרבים שאינה רשות הרבים, עיין בבה"א.
(ב) <b>אין נושאין וכו'.</b> פירש"י שאין מטלטלין שם אלא בתוך ד' אמות.
<h2>הלכה ה</h2>
(א) <b>חצר של רבים וכו'.</b> כלומר שיש לה ד' מחיצות, וכן מבואות שיש להם ג' מחיצות ולחי, או קורה. והיא רשות רביעית, רשות היחיד שאינה רשות היחיד, ואסור לטלטל מן הבתים לתוכה, עיין בבה"א.
<h2>הלכה ו</h2>
(א) <b>אדם עומד על האיסקופא וכו'.</b> כלומר, על איסקופת חצר, ואין באיסקופה רוחב ד' טפחים, נותן לבעל הבית לכתחילה שהרי אי אפשר לבוא לידי חיוב חטאת. וברייתא זו נסמכה למשנתנו רפ"א, עיין בבה"א.
(ב) <b>נוטל מבעל הבית וכו'.</b> בכי"ע: נטל מבעל הבית ונתן וכו', ואף לפנינו הפירוש הוא שאם עשה כן בדיעבד וכו'. ונקטו "נוטל" באשגרה מן הרישא.
(ג) <b>אסקופא משמשת וכו'.</b> אנו חוזרים לסתם אסקופא שיש בה רוחב ד'. עיין בבה"א.
<h2>הלכה ז</h2>
(א) <b>כשם שמפסיקין וכו'.</b> כלומר, מסעודה או מעשיית מלאכה, עיין בבה"א.
<h2>הלכה ח</h2>
(א) <b>לא יצא החייט וכו'.</b> פיסקא ממשנתנו פ"א מ"ג, והוסיפה התוספתא דוגמאות של שאר אומנים, עיין בבה"א.
(ב) <b>אם יצאו וכו'.</b> כלומר, אם שכחו ויצאו משחשיכה יש כאן מחלוקת של ר"מ ור' יהודה, ומשנתנו כר' יהודה, ולפיכך אסרו להם לצאת בע"ש, עיין בבה"א.
(ג) <b>ושאר כל אדם וכו'.</b> כלומר, אם יצאו בשבת. ובבא זו היא מדברי ר' יהודה. ובירושלמי מפורש שבערב שבת מותרים לצאת אפילו בדברים שחייבים עליהם חטאת, שלא גזרו אלא על האומנים שרגילים בדוגמאותיהם בקביעות, במשך כל השבוע, עיין בבה"א.
<h2>הלכה ט</h2>
(א) <b>הסוחר כסות וכו'.</b> כלומר, לא יצא בערב שבת וכו', אבל שאר כל אדם שאין דרכן בכך יוצאין בערב שבת, אעפ"י שאף הם חייבים חטאת אם יצאו בשבת, עיין מ"ש לעיל, ובבה"א.
<h2>הלכה י</h2>
(א) <b>לא יצא אדם וכו'.</b> כלומר כל אדם, שכן דרכו של כל אדם במעות, עיין בבה"א.
<h2>הלכה יא</h2>
(א) <b>יוצאין בתפלין וכו'.</b> כלומר, יוצאין לחצר ולרשות הרבים וכו', והיינו מותר להניח תפילין בערב שבת עם חשיכה, ואין לחשוש שמא יצא בהן לר"ה משחשיכה, שכן דרכו בכל יום לחולצן עד שלא חשך עליו היום, עיין בבה"א. ומכאן ואילך מתחילה הלכה חדשה, עיין להלן בסמוך.
(ב) <b>אבל אין קורין בלילי שבת.</b> כמשנתנו רפט"ז. ועיין גירסת כי"ע.
(ג) <b>לאור הנר.</b> פיסקא ממשנתנו פ"א מ"ג: ולא יקרא לאור הנר.
(ד) <b>גבוה ממנו.</b> כלומר, שאינו יכול להשיגו בידיו, כדי להטותו, או לתקנו, שלא יכבה.
<h2>הלכה יב</h2>
(א) <b>מתקנין פרשיותיהן וכו'.</b> כלומר, מכינין את פרשיותיהן וכו'. שהרי רוב התינוקות רוצים שיכבה הנר ולא יצטרכו ללמוד, ואם השקדנים שבהם ירצו להטות,יזכירו להם השאר ששבת היום, ולא יניחו להם להטות את הנר על צדו, כדי להביא שמן על הפתילה.
<h2>הלכה טו</h2>
(א) <b>שבית שמיי אומ' וכו'.</b> כלומר, אעפ"י שב"ה מתירין שיאכל זב פרוש עם זב עם הארץ, שהרי שניהם טמאים, מ"מ אף הם מודים שלא יאכל זב עם הזבה שהיא באיסור כרת, ויש כאן המשך של ההלכה הראשונה. ועיין בבה"א.
<h2>הלכה טז</h2>
(א) <b>אלו מן ההלכות וכו'.</b> כלומר, עיקר ההלכה, והיינו שלא יאכל הזב עם הזבה, והיא נשנית אחרי שנמנו ורבו ב"ש על ב"ה, ועיין בבה"א.
(ב) <b>בו ביום.</b> כלומר, באותו יום שבאו לבקרו. עיין בבה"א.
(ג) <b>קשה להם לישראל וכו'.</b> מפני שהשליטו את ההלכה בכח הזרוע, עיין בבה"א.
<h2>הלכה יז</h2>
(א) <b>גדשו סאה.</b> כלומר, מלאו אותה יותר מן המדה. מחקו סאה. מלאו אותה עם שפתה, ומן הראוי היה שלא למלא אותה בצמצום, עיין בבה"א.
<h2>הלכה יח</h2>
(א) <b>מביאין את הטומאה וכו'.</b> כלומר, על האדם הנושאן.
<h2>הלכה יט</h2>
(א) <b>השוכח כלים בערב שבת וכו'.</b> כלומר, שסידר את כליו ע"מ להכניסן לביתו, וכיוון לפנות את החצר, ובסידורו הניח כלים תחת הצינור, ושכח להכניסן, ובנתים ירדו גשמים וכו', ולא נתכוין כלל למלאן אפילו בשעה שהניחן, עיין בבה"א.
(ב) <b>ונמנו ורבו וכו'.</b> שהמים שבכלים דינם כשאובין, משום שגזרו שוכח אטו מניח (רמב"ם).
<h2>הלכה כ</h2>
(א) <b>שאין צולין וכו'.</b> כמפורש במשנתנו פ"א מ"י.
(ב) <b>אף דיו סמנין וכו'.</b> כלומר, שאתם חולקים בהם, כמשנתנו פ"א מ"ה.
<h2>הלכה כא</h2>
(א) <b>שטוענין קורות וכו'.</b> כמפורש במשנתנו פ"א מ"ט.
(ב) <b>מלאכה עושה אתה וכו'.</b> עיין בשנו"ס, ומסתבר שהמלה מלאכה באה מן הגליון כנוסחה אחרת, עיין בבה"א.
<h2>הלכה כג</h2>
(א) <b>לרחים של מים וכו'.</b> ופירשו בירושלמי ובבבלי, מפני שהן משמיעות את הקול. ועיין בבה"א.
<h1>פרק ב</h1>
<h2>הלכה א</h2>
(א) <b>מחורכת.</b> כלומר, מחורכת ומהובהבת דווקא, אבל אין מדליקין בפתילה שלא הבהבה, כר"א בפ"ב מ"ג.
(ב) <b>ואע"פ מחורכין.</b> מפני שאין הדלק נמשך אחריהם בקלות.
(ג) <b>משמן שריפה.</b> שמן תרומה שנטמא (בבלי כ"ג ב').
<h2>הלכה ב</h2>
(א) <b>אין מדליקין וכו'.</b> כלומר, משום פסול פתילות.
<h2>הלכה ד</h2>
(א) <b>משום שלש על שלש.</b> כלומר, מקבלין טומאה (משרץ וכדומה) כשיש בהן שלשה טפחים על שלשה טפחים, אבל אין בהן טומאה הנוהגת בשלש אצבעות על שלש אצבעות. ועיין בבה"א.
<h2>הלכה ו</h2>
(א) <b>אם חברה וכו'.</b> כלומר מותר לכולי עלמא, עיין במשנתנו פ"ב מ"ד.
<h2>הלכה ז</h2>
(א) <b>טיט וחרסית.</b> פירש"י שהן מצננין את השמן, ואינו דולק מהר.
(ב) <b>מעלין בדיופי וכו'.</b> כלומר, מעלין מן הסיפון לתוך הארק (והוא כלי שיש לו נקבים קטנים בקרקעיתו), כדי שיוריד טיפין טיפין, והזמזום יישן את החולה והברייתא נסמכה למשנתנו (פ"א מ"ה): בשביל החולה שיישן. עיין בבה"א.
<h2>הלכה ח</h2>
(א) <b>בגחלים חייב וכו'.</b> בירושלמי: גחלים מתחת הקדירה וכו', כלומר, שחתה מתחת הקדירה לתוך התנור עצמו סמוך לאויר, כדי שיבערו מהר, ולא יצטרך לחתייה אחרת, שלא יקדיחו את תבשילו, וחייב משום הבערה, אבל לא משום כיבוי, משום שהיא מלאכה שאינה צריכה לגופה. עיין בבה"א.
(ב) <b>שתי חטאות וכו'.</b> שהרי בחתייה נעשו הנחלים העליונות תחתונות, וכשנותן עליהם את הגחלים האחרות הן נכבות, והוא מחייב במלאכה שאינה צריכה לגופה, עיין לעיל.
(ג) <b>להתחמם כנגדן פטור.</b> שהרי אינו רוצה בהבערתן (שיכלו מהר), והוא מקלקל גמור בהבערה, ואינו רוצה שיכבו, שרוצה להתחמם כנגדם. עיין בבה"א.
<h2>הלכה ט</h2>
(א) <b>בולד הטומאה וכו'.</b> שהרי מדאורייתא אינם צריכים טבילה כלל, ואינו מתקן כלל בטבילתו, ולפיכך לא גזרו עליה בין השמשות. ועיין בבה"א.
(ב) <b>שאין חייבין וכו'.</b> כלומר, כל דבר שאינו אלא משום שבות לא גזרו עליו בין השמשות.
<h2>הלכה י</h2>
(א) <b>דבקי מיתה.</b> פירש"י: שמדבקין ומקרבין מיתה לפני זמנה (כלומר, אם אינן נזהרות בהן).
(ב) <b>מסורין לנשים.</b> כלומר, והן נאמנות עליהם, עיין בבה"א.
(ג) <b>ומעשרות.</b> כלומר, בערב שבת בין השמשות, ובאותו זמן אף ע"ה נאמן לסעודת שבת. עיין בבה"א.
(ד) <b>שלשתן להעשות.</b> כלומר, שהזמן מצומצם, ואין בו יותר אלא להדליק את הנר, לערב ולהטמין את החמים בדבר שאינו מוסיף הבל, הנר קודם לכולם. עיין בבה"א.
<h2>הלכה יא</h2>
(א) <b>סומכין לה.</b> כלומר, מותר לסמוך הקדירה מערב שבת לדופני הכירה, אעפ"י שאינה גרופה וקטומה.
(ב) <b>וקטומה.</b> כלומר, או שיתן קטמא (אפר) על גבי הגחלים שלא יתלקחו.
<h2>הלכה יג</h2>
(א) <b>חמין וכו'.</b> ופירש"י: דלא צריכי לבשולי, דליכא למגזר שמא יחתה.
<h2>הלכה יד</h2>
(א) <b>על גבי כירה.</b> כלומר, שאינה גרופה.
<h2>הלכה כא</h2>
(א) <b>שמונין לשביעיות וכו'.</b> כלומר, שמונין שנים בנטיעות לעניין ערלה ורבעי, ואם לא יעקור ידעו גם אחרי שביעית שנטע בשביעית.
<h2>הלכה כב</h2>
(א) <b>של סיד רותח.</b> משום שהחום שלו אינו תולדות האש, עיין בבה"א.
(ב) <b>עפר רותח.</b> משום שעושה חריץ, עיין בבה"א.
<h1>פרק ג</h1>
<h2>הלכה א</h2>
(א) <b>ועססיות.</b> פירשו הגאונים מיני קטניות שגדלים בא"י. ועיין בבה"א.
<h2>הלכה ג</h2>
(א) <b>שסתמו נקבין וכו'.</b> כדי שלא יכנס החום למרחץ.
(ב) <b>ויוצא ורוחץ וכו'.</b> כלומר, יוצא לבית החיצון, אבל במרחץ עצמו אסור.
(ג) <b>חמין שלו מחופין וכו'.</b> כלומר, ולא יחשדו בהם שרחצו בחמין.
<h2>הלכה ד</h2>
(א) <b>אין משתטפין וכו'.</b> כלומר, כל הגוף.
<h2>הלכה ה</h2>
(א) <b>לא שתחם וכו'.</b> כלומר, לא יקרב אותה למדורה שתוכל להתחמם. עיין בבה"א.
(ב) <b>מדיחה ידה וכו'.</b> כלומר, דווקא בכגון דא מותר, אבל להפשיר בכלי אסור. (בבלי).
(ג) <b>סך אדם וכו'.</b> שאין אדם עשוי לצלות עצמו באור, ואין כאן חשש בישול, ואפילו להחם עצמו מותר.
<h2>הלכה ו</h2>
(א) <b>מיני סכות.</b> ואפילו הן מרפאות, ואפילו בסיכה שאינה של תענוג.
(ב) <b>אין משמשין וכו'.</b> צ"ל: אין ממשין, כלומר אין גוררים ומושכים, אין מעמלין וכו'. עיין בבה"א.
(ג) <b>ואין חונקין וכו'.</b> כלומר, אין מלפפין את הכרס בהידוק ובדוחק, עיין בבה"א.
<h2>הלכה ז</h2>
(א) <b>ולא יתן עדשה וכו'.</b> שמא יכווה, ואף בחול אסור, מפני הסכנה. (בבלי).
<h2>הלכה ט</h2>
(א) <b>ליתן לשני וכו'.</b> כלומר, מותר ליתן תבלין לכלי שעירה לתוכו, אבל לא לכלי שעירה מתוכו. ועיין בבה"א.
(ב) <b>מביא כלי וכו'.</b> פירשו בבבלי שטבל מוכן הוא אצל שבת, משום שאם עבר ותיקנו מתוקן. ועיין בבה"א.
(ג) <b>שמשכו אין מסתפקין וכו'.</b> שהרי המשקה שזב ומשך בשבת הוא מוקצה ממש, עיין בבה"א.
<h2>הלכה י</h2>
(א) <b>ומסלק וכו'.</b> כלומר, שלא יביא כלי אחר ויקלוט מן האויר, או שיסלק את הראשון, ויניח אחר במקומו, משום שאדם בהול על ממונו, ואם נתיר לו להביא יותר מכלי אחד, יש לחשוש שמא יביא כלים מרשות הרבים.
(ב) <b>יש שם אורחין וכו'.</b> כלומר, שאינו מציל להכין, אלא לאכילה באותה שבת.
<h2>הלכה יב</h2>
(א) <b>לתוכו מים וכו'.</b> פירש"י שלא התירו אלא להוציאו, משום כבודו, אבל אין מחזירו אלא אם כן מטלטלו אגב המים.
<h2>הלכה יג</h2>
(א) <b>אבל לא ישן.</b> משום שנר של חרס ישן הוא מוקצה מחמת מיאוס.
(ב) <b>שהדליקו וכו'.</b> כלומר, אעפ"י שעכשיו כבה, משום שר"מ אוסר מוקצה מחמת איסור, אבל לא מוקצה מחמת מיאוס.
(ג) <b>הדולק בשבת.</b> שמא יטה את השמן אגב טילטולו, ונמצא מבעיר (או מכבה), אבל מוקצה לית ליה.
(ד) <b>אבל כוס וקערה וכו'.</b> כלומר, שהם כלים גדולים, ולא עלה על דעתו שיכבו בשבת, והקצה את דעתו מהם, אף ר"ש אוסר (בבלי). ועיין בבה"א,
<h2>הלכה יד</h2>
(א) <b>מנר הכבה וכו'.</b> כלומר, שהוא הולך וכבה, וכן מסתפק מן הטפטוף אע"פ דלק, ועיין בבה"א.
(ב) <b>שעל גבי הטבלה וכו'.</b> כלומר, נר כבה שע"ג הטבלה, מותר להזיז את הטבלה אפילו לר' יהודה לעיל, משום שהנר הוא מאוס, אבל הטבלה אינה מאוסה. ועיין בבה"א.
<h2>הלכה טו</h2>
(א) <b>מנעלים ישנים וכו'.</b> ומכל שכן חדשים, אבל סכין את הישנים, ולא את החדשים, שסיכתן היא עיבודן.
<h2>הלכה יז</h2>
(א) <b>קטבליא וכו'.</b> כלומר, על גבי עור שמציע תחתיו, והעמידוה בבבלי, בשאין עליו הרבה שמן, בכדי לעבד את העור.
<h2>הלכה יח</h2>
(א) <b>ומפרכין וכו'.</b> כלומר, משברין ומעמלין, עיין בבה"א.
(ב) <b>מפספסין וכו'.</b> כלומר, מפרכין את הפקיעין, כדי שתריח ותאכל בתאבון, ובלבד שלא יתלוש ממקום הקשר.
<h2>הלכה יט</h2>
(א) <b>שבהפתיק וכו'.</b> כלומר, שבאוצר, משום מוקצה.
<h2>הלכה כ</h2>
(א) <b>אין טומנין וכו'.</b> כלומר, בדבר שאינו מוסיף הבל.
(ב) <b>את הגלופקרין.</b> כלומר, כר חם, ואפילו לא היה אלא סדין גרידא מותר להוסיף עליו גלופקרין. ועיין בבה"א.
(ג) <b>ונותן את הסדין.</b> אם הוא חושש לקלקול התבשיל.
(ד) <b>אבל מפנה וכו'.</b> שהרי מעשיו מוכיחין שרוצה להקר ולא לחמם.
<h2>הלכה כג</h2>
(א) <b>אין מרסקין וכו'.</b> פירש"י משום דקא מוליד מים בשבת ונראה כמלאכה.
<h1>פרק ד</h1>
<h2>הלכה א</h2>
(א) <b>והדלובקס.</b> חמור לובי.
(ב) <b>כבונות וכו'.</b> עטופות, כדי שיעשו צמר לבן ונקי.
(ג) <b>שחוזית וכו'.</b> זנבותיהן קשורים למעלה.
(ד) <b>כבולות.</b> זנבותיהן קשורים למטה.
<h2>הלכה ב</h2>
(א) <b>המסורכו.</b> רצועה שחוגרים בה את החמור, כדי להחזיק את המשא שעליו.
<h2>הלכה ג</h2>
(א) <b>במטוטלת.</b> חתיכת בגד שהיתה תלויה בדבשתו ויורדת לאחוריו להגן עליו שלא תכנס בו הרוח.
<h2>הלכה ד</h2>
(א) <b>בשיר.</b> כעין אצעדה שבצוארו, וטבעת קבועה בה לחבל, כדי למושכו. (רש"י).
(ב) <b>מחולחלין.</b> רפין, ולא יהוא מהודקין לצוארו.
<h2>הלכה ה</h2>
(א) <b>ולא בזהורית וכו'.</b> לשון של צמר (או משי) צבועה אדום, ותלו אותה בסוס לשם סגולה, ובהמה אינה יוצאת בקמיע אפילו מומחה, כמפורש להלן בסמוך.
(ב) <b>בקרטלין.</b> בסל.
(ג) <b>ובקשישין וכו'.</b> קנים רכים שנתקשו, קשים רחבים. עיין בבה"א.
(ד) <b>המדולדלת.</b> פירש"י: שיצאה מקצתה.
(ה) <b>ופוקקין לה זוג וכו'.</b> אבל אם לא פקקו אפילו בחצר אסור, משום שמשמיע קול, ונראה כאילו מוליכה לשוק למכירה.
<h2>הלכה ו</h2>
(א) <b>בעיר של זהב.</b> תכשיט של זהב שירושלים מצויירת עליו, ור"מ סובר שתכשיט אינו מלבוש, וחייבת משום מוציאה משא.
(ב) <b>בטוטפת ובסרביטין.</b> תכשיטים שטיבם המדוייק אינו ברור, עיין בבה"א.
(ג) <b>באצטמא.</b> זר שעל גבי הראש.
(ד) <b>חייבת.</b> צ"ל: פטורה, כמו שהוא בכי"ע ובכי"ל.
<h2>הלכה ז</h2>
(א) <b>בנגעים.</b> משום שהיא צבועה, כנגעים פי"א מ"ג, עיין בבה"א.
(ב) <b>מלמטה משערה וכו'.</b> כלומר, כל דבר שאינה יכולה לשולפו מבלי לגלות את שערה מותרת לצאת בו, שהרי אשה לא תגלה את שערה ברשות הרבים, ואין לחשוש שמא תעבירנו ד' אמות ברה"ר.
<h2>הלכה ח</h2>
(א) <b>סנדל מסומר וכו'.</b> גזרו עליו, משום שהנשים שהיו שומעות את קולו היו נבהלות, והמעוברות מפילות, ועיין בבה"א.
(ב) <b>ומכסה בו וכו'.</b> שהרי יש עליו תואר כלי.
(ג) <b>אוסר.</b> שמא ישכח וילבשנו.
<h2>הלכה ט</h2>
(א) <b>קמיע מומחה.</b> שמותר לצאת בו בשבת.
(ב) <b>שלא יכפה.</b> כלומר, שמעולם לא נכפה, אלא שדואג שמא יכפה, שבא ממשפחת נכפים.
<h2>הלכה יא</h2>
(א) <b>בכובלת.</b> צ"ל: בכוכלת, כבכי"ע ועוד (עיין בבה"א), והוא כלי עשוי מקליפת הצב.
(ב) <b>של פלייטין.</b> שמן שכובשים בו עלי ורד, וכדומה.
(ג) <b>בזמן שאין בה בוסם וכו'.</b> צ"ל כבשאר נוסחאות: בזמן שיש בה וכו', הא אם אין בה וכו'.
(ד) <b>בספכה מוזהבת ובטסין וכו'.</b> כלומר, בסבכה מוזהבת ובטסין וכו' של הסבכה, והיינו בשביס הסבכה, עיין בבה"א.
(ה) <b>ובקורדוקיסין.</b> נעלים העשויים מקליפות צמחים, ובעיקר מקליפת האלון. באבן תקומה. פירש"י: אבן שנושאות אותה מעוברות שלא יפילו (לשם קיום הוולד).
<h1>פרק ה</h1>
<h2>הלכה א</h2>
(א) <b>בקיסם שבשנץ וכו'.</b> כלומר, בקיסם שנותן בתוך השנץ (הרצועה) שלא ישמט מתוך הלולאה, עיין בבה"א.
(ב) <b>קב וכו'.</b> רגל של עץ.
(ג) <b>כתיתין.</b> בליות או מוכין.
<h2>הלכה ב</h2>
(א) <b>הגדמין טמאין וכו'.</b> כנראה שצ"ל: הנגדמין (הנקטמין), חמור של גדמין, יד של עץ. ועיין בשנו"ס ובבה"א.
(ב) <b>בפיקרין ובצופא.</b> בגיזי צמר ובמוכי צמר.
(ג) <b>שצבען בשמן.</b> שטבלן בשמן.
<h2>הלכה ד</h2>
(א) <b>ואספלנית וכו'.</b> תחבושת של חלב ושעוה, שפירשו מן המטלית שנמרחו עליה (אחרי שנתקשו), מחזירה עם האגד, עיין בבה"א.
<h2>הלכה ה</h2>
(א) <b>ובמלוגמא וברטייה.</b> כלומר בתחבושת של קמח וכדומה, ובתחבושת של סממני רפואות.
<h2>הלכה ז</h2>
(א) <b>בזוג שבכסותו.</b> שכל המחובר לכסות ככסות, בכגון דא.
<h2>הלכה ח</h2>
(א) <b>אבל יוצאה היא בזוג וכו'.</b> צ"ל: ולא בזוג וכו', כגי' כי"י.
(ב) <b>אין מקבלין וכו'.</b> שאינו כלי, אלא סימן, אבל באדם הוא תכשיט.
<h2>הלכה יא</h2>
(א) <b>הרטנין וכו'.</b> כלומר, הרהטנין, הרצין, יוצאין בסודרין המקופלין והמונחין על הכתף, שכן נוהגין בסודר אף בחול.
<h2>הלכה יב</h2>
(א) <b>כרוכה לו וכו'.</b> כלומר, כדי שיראה כמלבוש ממש שעל גופו.
<h2>הלכה יד</h2>
(א) <b>בסגיס.</b> סגיס (סגוס) הוא אריג עבה שהשתמשו בו בעיקר בלילה.
(ב) <b>ובהמלא.</b> אריג עבה משערות הגמל.
(ג) <b>בסקורטיא.</b> כתונת של עור.
(ד) <b>ובקטבוליא.</b> עור שמציע תחתיו.
<h1>פרק ו</h1>
<h2>הלכה א</h2>
(א) <b>המספר קומי והעושה וכו'.</b> כלומר המספר את השער מן הקדקד השופע לפניו, ומגדל את השער השופע לאחוריו, וכן המגדל את השער שלפניו ומספר מאחוריו, עיין בבה"א.
(ב) <b>והמגבה לגודגדון.</b> בכי"ע: והמגבח לגודגדין, כלומר שעושה גבחת למזל המזלות (גד גדין). ועיין בה"א.
<h2>הלכה ד</h2>
(א) <b>בגלופקרין וכו'.</b> כלומר, סוכר את החלון בכר, כדי שלא יעלה מות בחלון, עיין בבה"א.
(ב) <b>לצית.</b> בד ובכי"ע: לצות, כלומר, לצוותא, לחברותא, שלא תרגיש בדידות.
<h2>הלכה ה</h2>
(א) <b>שקרא בערב.</b> לפני חצות.
(ב) <b>כרבלתא.</b> בכי"ע ובכי"ל: כרבלתה, כלומר, את הכרבולת של אותה התרנגולת עצמה שקראה כזכר.
<h2>הלכה ז</h2>
(א) <b>פני ברקית.</b> כלומר, אל תאכילני חזרת מפני (כמפורש בשאר כל הנוסחאות) ברקית, שלא אחלה במחלת העינים ששמה ברקית, עיין בבה"א.
(ב) <b>השוק בארונו וכו'.</b> כלומר, חשוק, נשוק ודבוק, עיין בבה"א.
(ג) <b>המכביד.</b> על המכבדת, על המטאטא.
<h2>הלכה ח</h2>
(א) <b>המחרישה שלא תישבר.</b> כלומר, שלא תשבר אח"כ בשעת מלאכתנו.
(ב) <b>שלא תשבר ודיי.</b> כלומר, מחמת כובדו של היושב, שהוא כגון פפא בר אבא.
<h2>הלכה ט</h2>
(א) <b>שלא תאסר וכו'.</b> שלא תכבול ותקשור עיין בבה"א.
<h2>הלכה י</h2>
(א) <b>התוסם אור וכו'.</b> צ"ל: החוסם (כגי' כי"ל) אוד (כגי' כי"ע) וכו', שהוא מחסם ומחסן אוד, וטחו בכותל כדי להעביר ממנו את הגחלים הלוחשות, ולוחש עליו "חדא". עיין בבה"א.
(ב) <b>מפני ניצוצות.</b> כלומר, שהוא משמיע קול וצווח "חדא" שישמעו בני הבית ויזהרו מן הניצוצות.
<h2>הלכה טו</h2>
(א) <b>והמוצצת [לאורז].</b> עיין בשנו"ס. והכוונה שהיא מוצצת בשפתיה ומשמיע קול, כדי שהאורז יתבשל מהר. ועיין בבה"א.
<h2>הלכה יז</h2>
(א) <b>והמקדש ביתרי והמשלח וכו'.</b> כלומר שנותן כסף (או שטר) הקידושין בשתי ידיו, וכן הנותן גט בשתי ידיו, משום שנזהר שלא לתת בשמאל גרידא, או בימין גרידא. ועיין בבה"א.
<h1>פרק ז</h1>
<h2>הלכה א</h2>
(א) <b>האומ' ימיא וכו'.</b> מכאן אנו דנים בעיקר בהשבעות ובנוסחאות אמגושיות, בניחושים וכדומה. ורוב הפירושים בעניין זה אינו יוצא מגדר השערה. ועיין על כ"ז בבה"א.
<h2>הלכה ה</h2>
(א) <b>האומ' מרפא וכו'.</b> כלומר, האומר "אסותא" לאדם בשעה שהוא מתעטש.
<h2>הלכה ו</h2>
(א) <b>יתיר ונותר וכו'.</b> כלומר, כל התבואה שיש לי הוא "יתיר ונותר" מהשנה שעברה, ושנה זו לא הצליחה כלל. עיין בבה"א.
<h2>הלכה ז</h2>
(א) <b>לא מדרכי וכו'.</b> נוסחא כפולה, עיין בבה"א.
<h2>הלכה י</h2>
(א) <b>לאו לאו.</b> הוא לחש שהיה ידוע להם, עיין בבה"א.
(ב) <b>ויאמרו לאל וכו'.</b> והאומר לאו לאו (בבת אחת) נשמע כאילו אומר לאל (לא אל).
<h2>הלכה יג</h2>
(א) <b>אל תתחיל וכו'.</b> פירש"י: כשבא הגבאי לגבות מס וכו'.
<h2>הלכה יד</h2>
(א) <b>המעביר על העין.</b> "מעונן" פירושו שמעביר כלים על העין בצרוף לחשים, עיין בבה"א.
(ב) <b>יפות ועקידות.</b> בכי"ע: ועקורות, כלומר, השנים הללו תבואתן יפה, אבל עקרה, אינה מזריעה יפה, עיין בבה"א.
<h2>הלכה טו</h2>
(א) <b>סוקרין וכו'.</b> כלומר בקו אדום, סימן שהאילן מנתר את פירותיו, ושמא יתפללו עליו עוברי דרך.
(ב) <b>וטוענין וכו'.</b> להכחיש את כוחו שלא ינבל את פירותיו מרוב השומן שבו.
<h2>הלכה טז</h2>
(א) <b>ממשיכין יין וכו'.</b> משום שמחת חתן וכלה.
<h2>הלכה יח</h2>
(א) <b>עוקרין וכו'.</b> את הגידין שעל פרסותיה.
<h2>הלכה כ</h2>
(א) <b>לעוות ולפוקה וכו'.</b> כלומר, אדם שאחזתו עוית (חלחלה) או פהוקה (שיהוק), מבהילים ומפחידים אותו, כדי שהזעזוע יפסיק את החלחלה, או את הפהוקה. עיין בבה"א.
<h2>הלכה כב</h2>
(א) <b>על גבי מעין וכו'.</b> כלומר, מעבירין כלים על גבי המעים ולוחשין. עיין בבה"א.
(ב) <b>וכן היה ר' יוסה וכו'.</b> כלומר, וכן היה דורש בגנותם של שבעת העממים, והגרוע שבכולם הוא אמורי, והזהר מדרכי האמורי.
(ג) <b>מסודמיון.</b> מסודמיין, מן הסדומיים.
(ד) <b>סילמי.</b> צ"ל: סודמי (-סדומי), כבשאר נוסחאות.
<h2>הלכה כג</h2>
(א) <b>מתון יתר מסודמיים וכו'.</b> ומעשה סדום אנו מכירים, עכשיו צא ולמד מה היו מעשיהם של שאר הכרכים.
<h2>הלכה כד</h2>
(א) <b>מתון יותר מאמוריים וכו'.</b> ודרכיהם אנו מכירים וכו', כלעיל בסמוך.
(ב) <b>על שמן.</b> כמפורש בעמוס
<h1>פרק ח</h1>
<h2>הלכה א</h2>
(א) <b>הסיט.</b> והוא בערך שני שלישי זרת, עיין בבה"א.
<h2>הלכה ב</h2>
(א) <b>המיסיך וכו'.</b> המסדר שלשה חוטין של שתי למסכת אחת.
(ב) <b>השוביט, והמדקדק וכו'.</b> שובט הוא מכה בשבט (בכרכד) על חוטי השתי כדי לצפפן, ומדקדק הוא המרתק על חוטי הערב כדי להדחיקם ולהלחימם.
(ג) <b>שתי חטאות.</b> אחת משום צידה ואחת משום נטילת נשמה, ועיין בבה"א.
<h2>הלכה ה</h2>
(א) <b>גר שנתגייר וכו'.</b> כלומר, ומעולם לא הודיעו לו על הלכות שבת.
(ב) <b>מה מזיד וכו'.</b> כלומר, שאי אפשר להיות מזיד אם לא ידע מתחילה את דיני התורה.
(ג) <b>בשעת מעשה וכו'.</b> כלומר, אם אתה מקיש שוגג למזיד, אף אתה לא תחייב שוגג בקרבן אלא אם ידע שהוא עובר על איסור בשעת מעשה.
(ד) <b>כל שכן שהוספת וכו'.</b> אמר לו דרך כבוד (שאינו חולק עליו, ומודה לו שהוא הוסיף), אלא שלפי הוספה זו אין כאן שוגג כלל. ועיין בבה"א.
<h2>הלכה ו</h2>
(א) <b>השוכח את התורה וכו'.</b> ששכח את פרטי התורה.
<h2>הלכה ז</h2>
(א) <b>שהוא כיוצא בו וכו'.</b> הנכון בכי"ע: שאין כיוצא בו כשר להצניע, והוכשר לו להצניעו והצניעו, ובא אחר וכו'. ואף בכי"ל צ"ל כגי' כי"ע.
<h2>הלכה ח</h2>
(א) <b>עד שלא ימתיקו וכו'.</b> כלומר, כשהם מרים וקשים ואינם ראויים לאכילה אלא ע"י כבישה (המתקה), אין אדם טורח להמתיק פחות מכגרוגרת, אבל אם כבר נתמתקו ונתרככו, והם ראויים למאכל אדם ולמאכל גדיים הולכים לחומרא, וחייב על הפחות שבשיעורים. ועיין בבה"א.
<h2>הלכה ט</h2>
(א) <b>חוצין וכו'.</b> נצרים של דקל.
<h2>הלכה י</h2>
(א) <b>פי קילור.</b> משחת העינים.
(ב) <b>לברקית.</b> מחלת עינים, עיין בבה"א.
(ג) <b>לחוורוד.</b> צ"ל: לחוורוור, עיין בשנו"ס, כתמים לבנים בעין, עיין בבה"א.
<h2>הלכה יב</h2>
(א) <b>של פליטון.</b> שמן שכובשים בו עלי ורד, וכדומה.
<h2>הלכה יג</h2>
(א) <b>ודכסוסטוס.</b> עור שבקעו את עוביו לשנים, הצד שכלפי הבשר הוא דוכסוסטוס, עיין בבה"א.
<h2>הלכה טז</h2>
(א) <b>צינירה.</b> קרס קטן של ברזל, או נחושת.
(ב) <b>מולירא.</b> מיחם.
<h2>הלכה כ</h2>
(א) <b>דברי ר' עקיבא וכו'.</b> כלומר, הסובר (משנתנו פ"ח מ"ה) שחול הדק שיעורו כדי לזבל קלח של כרוב, אבל בחול הגס נראין דברי חכמים (במשנ' שם) ששיעורו בכדי ליתן על פי כף סיד.
(ב) <b>כילכול.</b> כשאשה קולעת את שערה היתה משיירת דבר מועט בין אזנה לפדחתה, והיתה טחה אותו שער בסיד. עיין בבה"א.
(ג) <b>אנדפי.</b> משחה שמורכבת מהרבה סממנים, והיו נותנים אף סיד לתוכה.
(ד) <b>שהוא כביצה וכו'.</b> את ביצת הגיר היו מגלגלין על גבי שער הצידעא, אבל את הסיד הטרוף והחבוט היו נותנין לתוך המשחה (אנדפי).
<h2>הלכה כא</h2>
(א) <b>בילס וכו'.</b> כלומר בולוס, נסכא של מתכת.
(ב) <b>סכוכית.</b> זכוכית.
<h2>הלכה כב</h2>
(א) <b>מסיפס.</b> פסיפס, אבן קטנה שהיו משחקים בה, או מרצפים בה את הקרקע.
<h2>הלכה כג</h2>
(א) <b>למאדים בשבת וכו'.</b> כלומר, צובע שלא ע"י בישול בסממנין, עיין בבה"א.
<h2>הלכה כט</h2>
(א) <b>מנין לזרוע וכו'.</b> כלומר, לעניין הנחת תפילין של יד, עיין בבה"א.
<h2>הלכה לא</h2>
(א) <b>נסרים.</b> נצרים, צורי דקל.
(ב) <b>תורי דקל.</b> חוטי הדקל, הגידין שמתחת הקליפה.
(ג) <b>הסואה והקורנית.</b> צתרה ורודה וחשא, קורנית מקורפפת, עיין בבה"א.
<h1>פרק ט</h1>
<h2>הלכה א</h2>
(א) <b>לנשבים.</b> לרשתות לצוד בהן.
<h2>הלכה ג</h2>
(א) <b>וצמר כלך.</b> הצמר הרך שבעיקרי שטף (שער) העזים.
(ב) <b>הסיט.</b> קרוב לשני שלישי זרת. עיין בבה"א.
<h2>הלכה ה</h2>
(א) <b>דרבן.</b> עוקץ חד של ברזל שנותנין אותו במלמד הבקר.
(ב) <b>צינירא.</b> קרס.
(ג) <b>נעורת וכו'.</b> פשתן שננערה.
<h2>הלכה ז</h2>
(א) <b>ארגמן וכו'.</b> כלומר צבע ארגמן.
(ב) <b>דוגמה לאירה.</b> מעט צבע בכדי לצבוע בו מוך של צמר, או פשתן. עיין בבה"א.
(ג) <b>סטיס וכו'.</b> טיב הצבעים הללו נתבאר בבה"א.
<h2>הלכה ח</h2>
(א) <b>בפונדתו.</b> פונדה, חגורה, ופיה למעלה, ומחזיקים בה מעות.
(ב) <b>ובחפת חלוקו.</b> בפי חלוקו.
(ג) <b>שאם נתכוון וכו'.</b> כלומר, אבל אם נתכוון להוציא כך, חייב.
<h2>הלכה ט</h2>
(א) <b>במלגז ולוגזין.</b> כלומר, אוחזין בכלי כמין קלשון ומותחין (או סורקין).
(ב) <b>בכרכר ושובטין.</b> צ"ל: בכרכד, והוא שבט האורגים שמחבטים בו על חוטי השתי כדי לצפפן, עיין לעיל פ"ח, שו' 3.
(ג) <b>ייתנו עליה וכו'.</b> כלומר, אם אני החייב תהא שלי, ואם לא תהא שלך.
<h2>הלכה י</h2>
(א) <b>שלא ישב וכו'.</b> כלומר, עד שלא נח, ועיין בשנו"ס ובבה"א.
(ב) <b>בתוך ארבע וכו'.</b> כלומר, של הפתח, וממילא אם העביר את החצי השני דרך עליו חייב משום הוצאה, אבל אם נתנו מחוץ לד' אמות אין השני מצטרף עמו, עיין בבה"א.
<h2>הלכה יב</h2>
(א) <b>והמחבץ והמגבן.</b> ופי' הגאונים שמחבץ הוא העושה גבינה ע"י נתינת דבר המעמיד בתוך החלב, והמגבן עושה גבינה ע"י שמקבץ פתיתי החלב הקפוי לעשות מהן חריץ של גבינה. עיין בבה"א.
(ב) <b>והגודלת והפוקסת.</b> כלומר, הקולעת את השערות והמסדרת אותן, עיין בבה"א.
<h2>הלכה יד</h2>
(א) <b>עולשין.</b> הינדבי, טרוקסימון, עיין בבה"א.
(ב) <b>היה מתעסק וכו'.</b> כלומר, שלא התכוין לעשות מלאכה כלל, עיין בבה"א.
<h2>הלכה טו</h2>
(א) <b>המזרד וכו'.</b> הכורת שריגי אילן.
<h2>הלכה טז</h2>
(א) <b>והנופט.</b> מנפץ צמר גפן בקשת, עיין בבה"א.
(ב) <b>והעודר.</b> בכי"ע ובכי"ל: והאורה, כלומר המלקט תאנים, ו"אורים" בתאנים, כשם ש"גודרים" (או גודדים) בתמרים ו"מוסקים" בזיתים.
<h2>הלכה יח</h2>
(א) <b>כשיעור לטומאן וכו'.</b> צ"ל: שיעור מלאכתן כשיעור הוצאתן, עיין בבה"א.
<h2>הלכה יט</h2>
(א) <b>שלש חטאות.</b> משום גוזז, משום ממחק ומשום מכה בפטיש. עיין בבה"א.
<h2>הלכה כא</h2>
(א) <b>לא תקל וכו'.</b> הנשים היו נוהגות לפעמים לחלוב מתחילה מעט חלב לתוך הכוס, ואח"כ להניק, ואסרו להקל לתוך כלי בשבת. עיין בבה"א.
<h1>פרק י</h1>
<h2>הלכה א</h2>
(א) <b>מרשות היחיד וכו'.</b> בשאר כל הנוסחאות ובמקבילות: מרשות הרבים לרשות הרבים ורשות היחיד באמצע. ועיין בבה"א שפירשנו ע"פ הגירסא שלנו.
(ב) <b>בתוך ארבע וכו'.</b> כלומר, אם אין בצרוף של שתי רשויות הרבים ד' אמות וכו'.
(ג) <b>סרטאות וכו'.</b> כלומר, דרכים של רבים, רשויות הרבים.
(ד) <b>לתוך ארבע וכו'.</b> כלומר, אם נחה בתוך ד' אמות ממקום שזרק, אפילו אם החפץ עבר באויר באלכסון יותר מד' אמות, עיין בבה"א.
(ה) <b>בבקעה וכו'</b> כלומר שרשות היחיד מוקף כרמלית, והזרוק עבר דרך כרמלית.
(ו) <b>מן החנות לסטיו וכו'.</b> כלומר, שהזרוק נח בסטיו (מקום מוקף עמודים, שהוא כרמלית) ואח"כ עבר לפלטיא, לרשות הרבים.
<h2>הלכה ב</h2>
(א) <b>שתי בקעות וכו'.</b> כלומר, הזורק מכרמלית לכרמלית פטור.
(ב) <b>עומק עשרה וכו'.</b> כלומר, ורחב ארבעה, ועיין בבה"א.
<h2>הלכה ג</h2>
(א) <b>ששוה לרשות היחיד וכו'.</b> כלומר, מבוי שיש לו ג' מחיצות, ואין הקרקע שלו עשויה מדרון, אלא שבסופו הוא הולך ושופע לרשות הרבים.
(ב) <b>השופע וכו'.</b> כלומר, רואים את המדרון שלו ככבש היורד לרשות היחיד, וכמחיצה עקומה.
(ג) <b>שוה לרשות וכו'.</b> כלומר, שהמבוי שוה לרה"ר בפתחו, ושופע ויורד לתוך המחיצות שלו.
<h2>הלכה ד</h2>
(א) <b>פחות מכן וכו'.</b> כלומר, אם מתלקט פחות מעשרה טפחים בתוך ד' אמות, דינו כקרקע שוה.
<h2>הלכה ה</h2>
(א) <b>פחות מכן וכו'.</b> כלומר, למטה מעשרה וכו', עיין בבה"א.
<h2>הלכה י</h2>
(א) <b>חוץ לארבע וכו'.</b> אעפ"י שסתמו כוונתו למרחק רב, עיין בבה"א.
(ב) <b>פחות מכאן וכו'.</b> כלומר, אם הקופה פחותה מעשרה, עיין בבה"א.
<h2>הלכה יא</h2>
(א) <b>כפתח.</b> כלומר, שאינה יתירה מעשר, משיעור פתח.
<h2>הלכה יב</h2>
(א) <b>פחות מכן וכו'.</b> כלומר, אם אינו גבוה עשרה, מותר לטלטל ממנו לים לכתחילה, שהרי אין הפסק ביניהן וככרמלית אחת היא. עיין בבה"א.
(ב) <b>ובלבד שיהא וכו'.</b> כלומר, אבל אם יש בו סאתים שאסור לטלטל בתוכו, התירו להוציא ממנו לים בתוך ד' אמות, אפילו גבוה עשרה, ודנו בו כדין כרמלית וכרמלית בתוך ד' אמות. עיין בבה"א.
<h2>הלכה יג</h2>
(א) <b>ובבור וכו'.</b> כלומר, ובבור שאין המים מקיפים אותו מסביב וצפים על גביו, ובבא זו היא מדברי הת"ק. עיין בבה"א.
<h2>הלכה יד</h2>
(א) <b>אבל לא מן הים וכו'.</b> כלומר, הואיל והספינה משוקעת במים ואינה בולטת עשרה טפחים ממעלה למים, גזרו שלא יכניסו מן הים לתוכה, מפני הסכנה שלא תשקע במים יותר. עיין בבה"א.
<h2>הלכה טז</h2>
(א) <b>ושאר וכו'.</b> כלומר, שאר האנשים שאין להם בתים מיוחדים בספינה.
<h2>הלכה יח</h2>
(א) <b>בשרשי אילן וכו'.</b> שהרי אין משתמשין באילן בשבת.
(ב) <b>נוגעות בארץ.</b> כלומר, והוא נאחז באילן, כדי שהמים לא יסחפו אותו, אבל הוא עומד ברגליו על הארץ, ונמצא שאינו משתמש באילן, אלא נוגע בו גרידא.
<h2>הלכה יט</h2>
(א) <b>ר' מחייב.</b> מפני שהוא סובר שקלוטה באויר מחיצות כמי שהונחה דמי.
(ב) <b>לרשות הרבים וכו'.</b> שהרי אין שם מחיצות.
(ג) <b>בשגגה של אחד מהן וכו'.</b> כלומר, אם יש כשיעור מלאכה בשגגה של אחד מחייבי חטאות, כגון שהעביר שמונה אמות ושגג בארבע אמות האמצעיות והזיד בקיצוניות.
(ד) <b>כיצד היה יודע וכו'.</b> מילתא באפי נפשה היא.
(ה) <b>מתעסק וכו'.</b> שלא התכוין לעשות מלאכה כלל, או לעשות פחות מכשיעור.
<h1>פרק יא</h1>
<h2>הלכה א</h2>
(א) <b>חייב.</b> כלומר, בכל שהוא, כשאר המלאכות שנשנו לעיל.
(ב) <b>טלטלו וכו'.</b> כלומר, אעפ"י שבשעת הטילטול לפעמים מטה את השמן לצד הפתילה, ונמצא מבעיר, או שמטהו לצד אחר ומעמעם את זוהר האש, ונמצא מכבה, פטור, משום שאינו מתכוין.
<h2>הלכה ב</h2>
(א) <b>וכבה את זה וכו'.</b> שהרי מ"מ נעשתה המלאכה שכיוון לה. ועיין בבה"א.
(ב) <b>כולן חייבין.</b> כלומר, הואיל והראשון נתן את האש, הרי כל אחד ואחד שלאחריו עושה כאן מלאכה.
(ג) <b>שנים האחרונים וכו'.</b> שהרי לפי הסדר בסיפא הראשונים לא עשו כלום, ואף המניח את הגחלת כמותם, שמבלי העצים לא היתה מועילה כלום, והיתה נכבית לאלתר, ועיין בבה"א.
<h2>הלכה ד</h2>
(א) <b>אע"פ מדביקן וכו'.</b> כלומר, הואיל ואם מדביקן, עיין על סיגנון זה בבה"א.
(ב) <b>כל השם כולו וכו'.</b> כלומר, את שם הויה וכו', פטור מחטאת, שהרי לא כיוון כלל לעשות מלאכה, הואיל ולא ידע שהוא משלים כאן את השם, או את הספר, עיין בבה"א.
(ג) <b>והשלים את השם וכו'.</b> צ"ל: להשלים את השם וכו' להשלים את הספר וכו', כגי' כי"ל, הראשונים והירושלמי. ופירושו, שידע שהוא משלים וכו'.
<h2>הלכה ה</h2>
(א) <b>כתבנית כתב פטור וכו'.</b> בירושלמי הגירסא הפוכה, כלומר חייב במקרע ופטור ברושם, וכן לכאורה מסתבר, עיין מ"ש בבה"א.
(ב) <b>חזרין וכו'.</b> כלומר, על עלה חזרת ועל עלה חציר.
<h2>הלכה ז</h2>
(א) <b>ובכותב שאין במוחק.</b> מיותר, וחסר בכי"ע ובכי"ל.
(ב) <b>הכותב לקלקל וכו'.</b> כלומר שכותב לקלקל את העור שכותב עליו, חייב, שאין חיובו על מקום הכתב אלא על הכתב. (רמב"ם). ועיין בבה"א.
<h2>הלכה ח</h2>
(א) <b>לתקן כל שהו וכו'.</b> כגון מחיקה של דיו בין שתי אותיות, או מחיקת אות אחת יתירה בספר תורה.
<h2>הלכה ט</h2>
(א) <b>ועשאה שתי אותות.</b> כלומר, שכתב בטעות אות אחת, ותיקנה אח"כ לשתי אותיות.
(ב) <b>נתכוון לכתוב אות אחת וכו'.</b> כלומר, שנתכוין בטעות (כסיגנון הברייתא בבבלי ק"ד ב': נתכוון לכתוב יהודה) לכתוב אות אחת, ובאמת היה צריך לשתי אותיות, ועלו בידו שתים חייב, שהרי כתב שתים, ורצה בשתים, עיין בבה"א. ועיין בשנו"ס.
<h2>הלכה י</h2>
(א) <b>מבפנים חייב.</b> שהרי נהגות כאחת.
<h2>הלכה יב</h2>
(א) <b>לא למד אלא וכו'.</b> כלומר, שהוציא כשפים על בשרו.
<h2>הלכה יג</h2>
(א) <b>אוחז בקולמוס וכו'.</b> כלומר, המלמד תלמיד תחילת מלאכת הכתיבה שיאחוז את הקולמוס כהוגן, ולא איכפת לו למלמד לפי שעה כיצד יצאו האותיות מיד התלמיד, הרי התלמיד האוחז בקולמוס הוא הכותב, וחייב.
(ב) <b>נתכוון לסייעו וכו'.</b> כלומר, אם כבר למד לאחוז את הקולמוס, והמורה מכוין לסייעו במלאכת הכתיבה עצמה, הרי המורה חייב.
(ג) <b>שוגג אוחז וכו'.</b> השאלה בחיוב חטאת, והחיוב והפטור הוא על השוגג גרידא, ולפיכך דינו כברישא, שבתחילת הלימוד האוחז בקולמוס הוא הכותב, ואם הוא שוגג חייב, אבל אם הוא מזיד פטור מחטאת. ועד כאן היא הדוגמא לרישא.
<h2>הלכה יד</h2>
(א) <b>קטן אוחז בקולמוס וכו'.</b> בבא זו היא דוגמא לסיפא, שהכותב כבר יודע כיצד לאחוז את הקולמוס כהוגן, והשני מלמד אותו את הכתיבה עצמה.
(ב) <b>מודה רבן גמליאל וכו'.</b> כלומר, אעפ"י שר"ג סובר (במשנתנו ספי"ב) שאין ידיעה לחצי שיעור, ואם נודע לו בנתים כאילו לא נודע לו כלל וההעלמות מצטרפות, מודה שאין ימים מצטרפים, אפילו אם עשה בכל אחד חצי שיעור גרידא.
<h2>הלכה טו</h2>
(א) <b>את הדיו.</b> כלומר, דיו יבש.
(ב) <b>האחרונים חייבין.</b> שהרי הראשון לא עשה כלום.
(ג) <b>הקנקנתום.</b> דיו של מתכת, עיין בבה"א.
<h1>פרק יב</h1>
<h2>הלכה א</h2>
(א) <b>על גבי הגס וכו'.</b> כלומר, על גבי קצה האריג שהוא עבה, ועל גבי האימרא, שהיא תחילת הבגד שהיו אורגים בה מין אחר ובצבע אחר, בכולם החיוב בשני חוטין. ועיין בבה"א.
(ב) <b>אפי' אחד.</b> כלומר, בגס ובאימרא חייב אפילו באחד.
(ג) <b>על גבי ספה וכו'.</b> כלומר, בשפה אנו מחמירים ברוחב ג' בתים, ואין צורך ברוחב הסיט.
(ד) <b>האורג שלשה וכו'.</b> חסר בכי"ל ובבבלי, וכנראה שפיסקא זו שייכת לדברי ר' אליעזר לעיל.
(ה) <b>למה זה דומה וכו'.</b> כלומר ספה (שפה) דינה כאבנט קטן שהוא חייב עליו אפילו לא ארג בו כמלוא רוחב הסיט.
<h2>הלכה ד</h2>
(א) <b>וקטן.</b> כלומר, שעדיין אינו יכול לרוץ.
(ב) <b>את הישן.</b> פירשו בירושלמי שאין צבי ישן ושתי עיניו סגורות. ועיין בבה"א.
(ג) <b>בטפיחין.</b> בקנים כמין כדים שהיו עושים בראשי הגגות.
(ד) <b>הרדסיות.</b> יונים הגדלים בבית, ונקראו כן על שם הורדוס המלך שגדל אותן בארמונו, עיין בבה"א.
(ה) <b>פוטר.</b> משום שאין במינן ניצד, ואין דרכן ליצוד.
<h2>הלכה ה</h2>
(א) <b>מקלחין.</b> פירש"י: מקלחין הרבה ביחד ומזומנין ליקח.
(ב) <b>על גבי בהמה וכו'.</b> כלומר, על ידי, בשביל (כסיגנון המשנה בתרומות פי"א מ"י) בהמה חיה ועוף, ועדיין אינם לפניו, עיין בבה"א.
(ג) <b>לבהמה חיה ועוף וכו'.</b> כלומר, שהיו לפניו, ופרס את המצודה כנגד הילוכן.
<h2>הלכה ו</h2>
(א) <b>וישב לו מבפנים וכו'.</b> כלומר, אעפ"י שמוסיפין שמירה על שמירתו פטור.
<h2>הלכה ז</h2>
(א) <b>ישב אחד וכו'.</b> כלומר, ולא ידע שיש שם צבי, ולא נתכוון כלל לצידה, מותר לו אח"כ לשבת בפתח, ולמנוע את בריחת הצבי, מפני שכבר קדם, ונגמר מעשה הצידה לפני כוונתו של עכשיו.
<h2>הלכה ח</h2>
(א) <b>מוסתכי.</b> קטף, עיין בבה"א.
<h2>הלכה י</h2>
(א) <b>יערערנו.</b> יגרגרנו.
(ב) <b>אנגרון ובולע.</b> כלומר, לתוך מורייס של יין, ובולע, שלא יפלוט.
<h2>הלכה יב</h2>
(א) <b>אלנתית.</b> פירשו בבבלי: יין ישן ומים צלולין ואפרסמון.
<h2>הלכה יג</h2>
(א) <b>מי זבלים וכו'.</b> טיבם המדוייק לא נתברר לי, עיין בבה"א.
(ב) <b>וכוס עיקרין.</b> כוס שכותשים לתוכו עיקרי (שרשי) ירקות ובשמים.
<h2>הלכה יד</h2>
(א) <b>יורדין לספוג.</b> כלומר, הנתון ע"ג מכתו.
(ב) <b>שלא יחבץ.</b> כלומר שלא ימרס את התערובת עד שעושה חביץ (גוש אחד מכל התערובת), ומפריד את מותר הדבש מן הגוש.
(ג) <b>מעשה קדירה.</b> משום שבלילתה רכה, ואינו עושה גוש.
(ד) <b>קנה של מנורה וכו'.</b> בירושלמי פירשו שחייב משום בונה. ולשיטת הסוברים שאין בניין בכלים, חייב משום מכה בפטיש.
(ה) <b>ושל סיידין.</b> עיין בשנו"ס. והרכבת קנה של סיידין (או ציידין) אינה של קביעות, עיין בבה"א.
(ו) <b>קרן עגולה וכו'.</b> הוא כלי מכלי שיר, והעגולה קשה להדביקה יותר מן הפשוטה, ויש כאן מלאכה בשעה שמחזירה.
(ז) <b>מתרסיותיו.</b> כלומר, חלקי הנעל שמהן יצאו הרצועות. עיין בבה"א.
(ח) <b>מפני מסוי.</b> כלומר, שאינו מלבוש, ונמצא שהוא משא.
(ט) <b>חוטמו.</b> החלק הקדמי המכסה את האצבעות.
<h2>הלכה טו</h2>
(א) <b>חותל של תמרה ופטליא.</b> חותל הוא כלי קלוע מהוצין של דקל. ופטיליא הוא סל מיוחד לתאנים ותמרים. עיין בבה"א.
<h2>הלכה יז</h2>
(א) <b>לסעודה.</b> סתם סעודה הוא סעודה של חצות היום, עיין בבה"א.
(ב) <b>כלי לבן.</b> וכל שכן צבועים.
(ג) <b>שהן מחליפין.</b> כלומר, שהיו להם אחרים להחליף באותו יום.
<h1>פרק יג</h1>
<h2>הלכה א</h2>
(א) <b>אין קורין וכו'.</b> במשנ' רפט"ז אמרו שהטעם הוא משום ביטול בית המדרש.
<h2>הלכה ב</h2>
(א) <b>וגונזין אותן.</b> כלומר, אסור להשהותן בבית, עיין בבה"א.
(ב) <b>לבניו.</b> צ"ל: לבניי, כלומר, לבנאי, עיין בשנו"ס.
<h2>הלכה ד</h2>
(א) <b>היו כותבין בסם וכו'.</b> כלומר, היו כתובין בצבע של זהב (או בזרניך), בצבע אדום, בשרף של אילן, או בגפרת נחושת.
(ב) <b>וגונזין אותן.</b> שמא יבוא לקרוא בהם ברבים.
(ג) <b>הברכות וכו'.</b> כלומר, הפיוטין, או מלכיות זכרונות ושופרות של ר"ה.
(ד) <b>אבל (גונזין) נשרפין וכו'.</b> כלומר, אין מצילין אותן אלא מניחין אותן להשרף, ובחול מצילין אותן וגונזין אותן, עיין בשנו"ס ובבה"א.
(ה) <b>כשורפי תורה.</b> שהרי אין מצילין אותן מן הדליקה.
(ו) <b>טומוס.</b> תכריך.
<h2>הלכה ה</h2>
(א) <b>הגליונים.</b> כלומר, און גליונות, ספרי הבשורה של הנוצרים.
<h2>הלכה ו</h2>
(א) <b>מטמא את התרומה.</b> כלומר, המציל, אם הוא טמא, מטמא את התרומה ומציל את הספר.
(ב) <b>מכבין וכו'.</b> כר' שמעון שפוטר במלאכה שאינה צריכה לגופה, ואין דבר משום שבות עומד בפני כתבי הקודש. (ירושלמי).
(ג) <b>מציל על כולו וכו'.</b> כלומר, מציל את (כבשאר נוסחאות) כולו, ולאו דווקא מזון שלש סעודות.
(ד) <b>שמציל מחליו.</b> כלומר, מחוליו, מחולין שלו.
<h2>הלכה ז</h2>
(א) <b>יזמין.</b> כלומר, אורחים להאכילם.
(ב) <b>ואין מערימין וכו'.</b> כלומר, שיציל מתחילת פת הדראה, כדי שיאמר אח"כ: רצוני בפת נקיה.
<h2>הלכה ח</h2>
(א) <b>עמהן חשבון וכו'.</b> כלומר, שלא יתבע אותם לדין שישלמו לו לכל הפחות דמי פת מפוחמת, שהרי אין כאן דליקה אלא חשש שהפת יתייבש ויתפחם.
(ב) <b>לא במרדה.</b> פירשו בבבלי: כמה דאפשר לשנויי משנינן.
(ג) <b>שהוא מחרך.</b> העור הלח אינו נשרף אלא מתחרך ומגן על הכלי.
<h2>הלכה ט</h2>
(א) <b>ולא הניחן.</b> החמיר על עצמו לפנים משורת הדין.
(ב) <b>ולהפרכוס.</b> לקצין הפרשים.
<h2>הלכה י</h2>
(א) <b>אין משכירין וכו'.</b> מפני שנראה כאילו עושה בשליחותו של ישראל. ועיין בבה"א.
<h2>הלכה יג</h2>
(א) <b>אין מפליגין וכו'.</b> משום עונג שבת, וכל ג' ימים הוא סובל משינוי ווסת, ואחר ג' ימים דעתו מתיישבת עליו. ועיין בבה"א.
(ב) <b>פסק עמו וכו'.</b> כלומר, פוסק (עיין בשנו"ס) עמו וכו'.
(ג) <b>מצור לצידן וכו'.</b> כלומר, שהוא מקום קרוב.
<h2>הלכה יד</h2>
(א) <b>סקלא.</b> כבש.
<h2>הלכה טו</h2>
(א) <b>ונקליטי וכו'.</b> הלוחות שבראש המטה שמסב עליהם את הראש. של
(ב) <b>סקיבס.</b> של מכסה הספינה, עיין בבה"א.
<h2>הלכה טז</h2>
(א) <b>הקרקש.</b> כלי ריק שנותנין בו אגוזים, כדי לקשקש בו ליישב דעתו של תינוק.
(ב) <b>במראה.</b> במראה של מתכת, ומשום חשש שמא ישיר בה נימין מדולדלין. (בבלי).
<h2>הלכה יז</h2>
(א) <b>אין מקרקשין וכו'.</b> גזירה שמא יתקן כלי שיר. (רמב"ם).
(ב) <b>אין מטלטלין לא וכו'.</b> צ"ל: מטלטלין את וכו'. כגי' רוב הנוסחאות.
(ג) <b>לא יכה וכו'.</b> כלומר, אם רוצה לגרור גבינה קשה, או דבילה שנתייבשה, אסור משום מעשה חול.
(ד) <b>בקשתנית.</b> כלומר, אלא במקדח.
(ה) <b>כלי גללים וכו'.</b> אעפ"י שמלאכתן מיוחדת למלאכה אסורה בשבת. עיין בבה"א.
(ו) <b>כיפת. עץ עבה.</b> ועיין בבה"א.
(ז) <b>מדוכה וכו'.</b> פירשו בירושלמי ובבבלי שברייתא עתיקה היא, ונשנית לפני שהתירו טלטול כלים שמלאכתן מיוחדת לאיסור.
(ח) <b>המקורזל.</b> שהסירו את חידודיו והחליקוהו. ועיין בבה"א.
(ט) <b>כזית וכו'.</b> פירש"י: שלש מכניסין לקינוח, ומקנח זו אחר זו.
(י) <b>מלוא היד.</b> פירש"י: בין שלשתן, או אפילו יותר, ובין כולן מלא היד.
<h1>פרק יד</h1>
<h2>הלכה א</h2>
(א) <b>מקצוע וכו'.</b> ולפעמים קוצצים בו תאנים מן המחובר, אבל היו משתמשים בו גם להיתר, לחתוך דבילה שהיא בתלוש.
(ב) <b>וזומא לסטרון.</b> כף גדולה של מרק, שלפעמים היו בוחשין בה. את הקדירה בשעת הבישול.
(ג) <b>וסכין קטנה.</b> ולפעמים היו חותכין בה מן המחובר.
(ד) <b>המסר וכו'.</b> מגירה גדולה שנוסרים בה קורות.
(ה) <b>האיגן.</b> האוגן, העוגן.
(ו) <b>צפורן וכו'.</b> מעין עוגן של ספינה, עיין בבה"א.
(ז) <b>ולא מחזירין.</b> שמא יתקע שם יתד להדקן.
(ח) <b>דלת לול וכו'.</b> כלומר, שהוא מחובר לקרקע, ויש כאן בניין.
<h2>הלכה ב</h2>
(א) <b>טרקוש.</b> דרגש.
(ב) <b>ולא יספות שבר וכו',</b> לא יחתוך שבר מן המגופה, כדי לתת לה תואר כלי, מחמת חשש שיפצע את ידיו בחידוד, ותהא ראויה לכסוי. ועיין בבה"א.
(ג) <b>ולא יסמוך בה וכו'.</b> כלומר במגופה שנשברה. עיין בבה"א.
(ד) <b>אין ניטלין וכו'.</b> ודינו כנשבר בשבת במחובר לקרקע. ועיין בבה"א.
<h2>הלכה ג</h2>
(א) <b>במוט.</b> משום עובדין דחול.
(ב) <b>בשנים.</b> כלומר, דווקא במוט אסרו, אבל בידים מותר אפילו שני בני אדם. ועיין בבה"א.
(ג) <b>שהתקינו.</b> שהזמינו.
(ד) <b>מאפיפירות.</b> קופה עשוייה מפפירוס.
(ה) <b>כדוקרן.</b> עץ המפוצל למעלה כמין מזלג, והוא כלי ככל הכלים.
(ו) <b>המשלית.</b> כלומר, מוט ששולין בו מן המים.
(ז) <b>כלכלה וכו'.</b> כלומר, להעלות בה כלכלה לשם דבר שאינו ניטל בשבת. ועיין בבה"א.
(ח) <b>עושין לה וכו'.</b> אבל אסור לטלטל אותה.
<h2>הלכה ד</h2>
(א) <b>ששיגמן וכו'.</b> כלומר, הכניס שעם בין נסר לנסר, ושפן ותיקנן לעשות מהן כלים, מותר לטלטלן, מפני שבעה"ב אינו חס עליהן כל כך שלא יפגמו, ואינו מקפיד להשתמש בהם. ועיין בבה"א.
(ב) <b>וכנה של שבחים.</b> שורש של שיחין.
(ג) <b>וטומוס.</b> תכריך.
(ד) <b>התקינן.</b> הזמינן לישיבה.
(ה) <b>ועניצי פשתן.</b> פשתן המדוקדק והמנופץ ומוכן לטוייה.
<h2>הלכה ה</h2>
(א) <b>את החדש וכו'.</b> מפני שהוא ראוי לבהמה.
<h2>הלכה ז</h2>
(א) <b>ומניחן וכו'.</b> משום סכנה, שלא יאותו מהם, ויוזקו.
<h2>הלכה ח</h2>
(א) <b>החצב.</b> בצל הים, עיין בבה"א.
(ב) <b>מן המוכן.</b> כלומר, שיש לו מאותו המין, וכל המאכלים שנמנו לעיל הם מן המוכן אצלו, ועיין בבה"א.
<h2>הלכה י</h2>
(א) <b>וחבילי זרדים.</b> חבילות של ענפים שכורתים אותם בשעת הזמיר, וסתמן לאו למאכל בהמה בלי הזמנה. ועיין בבה"א.
<h2>הלכה יא</h2>
(א) <b>הסיאה והקורנית.</b> נתבאר לעיל פ"ח, שו' 69.
(ב) <b>בחמתא וכו'.</b> עיין בבה"א.
<h2>הלכה טו</h2>
(א) <b>בעץ הפרוד.</b> צ"ל: הפרור, כמו שהוא בכי"ע ובכי"ל, כלומר בעץ שבוחשין בו את הפרור (הקדרה).
<h2>הלכה טז</h2>
(א) <b>מנפח על יד על יד.</b> כלומר, מנפח ומנפה, מנענע בידו מעט מעט. עיין בבה"א. בקנון. בסל של פת.
(ב) <b>מוללין על המלול וכו'.</b> עיין בבה"א.
<h1>פרק טו</h1>
<h2>הלכה א</h2>
(א) <b>מרשות היחיד.</b> צ"ל: ברשות היחיד (כגי' כי"ע וכי"ל), כלומר, אין עוקרין רגליהן מן הקרקע אפי' ברשות היחיד, אעפ"י שאין מוציאן משם, משום מוקצה. ועיין בבה"א.
(ב) <b>עד שיכנסו.</b> מרשות הרבים לרשות היחיד.
(ג) <b>עלה.</b> כלומר, האפרוח.
<h2>הלכה ב</h2>
(א) <b>מרחמין היינו וכו'.</b> כלומר עשינו מעשה שהבהמה תרחם על וולדה ותניקהו. ועיין בבה"א.
<h2>הלכה ג</h2>
(א) <b>טומנין וכו'.</b> שכן האמינו ששמירת השלייא מועילה לוולד שכבר נולד.
<h2>הלכה ד</h2>
(א) <b>מהלקטין וכו'.</b> מסירין את ההילקוטין, את הציצין המעכבין את המילה.
(ב) <b>חוטי צמר וכו'.</b> ואין בהם משום כלאים, עיין בבה"א.
(ג) <b>שכל זמן וכו'.</b> כלומר, וכל זמן וכו' (עיין בשנו"ס), והוא עניין בפני עצמו.
<h2>הלכה ו</h2>
(א) <b>אין גורר טומאה וכו'.</b> כל זמן שהוא חי.
(ב) <b>ואינו נוחל וכו'.</b> כלומר, אינו נוחל בנכסי האם כדי להנחיל ליורשיו מן האב.
(ג) <b>פרש ממנו וכו'.</b> כל זמן שהוא חי.
<h2>הלכה ח</h2>
(א) <b>ראשנה וכו'.</b> כלומר, בפעם ראשונה.
<h2>הלכה ט</h2>
(א) <b>המשוך וכו'.</b> מהול שנמשכה ערלתו וכסתה את העטרה.
(ב) <b>ושאר כל וכו'.</b> כלומר, הגרים והעבדים ויוצא דופן ומי שיש לו ב' ערלות וכו'. ועיין בבה"א.
<h2>הלכה י</h2>
(א) <b>ומלו בשבת.</b> כלומר, אותו תינוק שצריך היה למולו למחר, מלו לפני זמנו, חייב חטאת, לפי שלא עשה מצוה כלל שעדיין לא הגיע זמנו לימול. ועיין בבה"א.
(ב) <b>בערב שבת וכו'.</b> וכבר נתחייב במלה לפני השבת.
(ג) <b>שכן בקום מול.</b> שיש עליו חיוב מילה, אלא ששבת היא שמעכבת.
<h2>הלכה יב</h2>
(א) <b>מכבין ומפסיקין וכו'.</b> מכבין במים, ומפסיקין בין הדליקה ושאר הבתים, והורסים בניינים (שלא תתפשט האש), וכובשים דרך לכבאי האש. ועיין בבה"א.
<h2>הלכה יג</h2>
(א) <b>כרישין.</b> חציר, ועיין בבה"א.
<h2>הלכה יד</h2>
(א) <b>לרפאותו.</b> להרחיצו, כדי להברותו.
(ב) <b>שבת זו.</b> כלומר, שאפילו בוודאי לא ימות בשבת זו.
(ג) <b>בגדולים שבישראל.</b> כלומר, גדולי ישראל וחכמיו. עיין בבה"א.
(ד) <b>על פי נשים וכו'.</b> כלומר, באומדנא של נשים, או כותים, אם החולה אומר שאינו צריך, ואין כאן ריעותא הנראית לעין. ועיין בבה"א.
(ה) <b>מצרפין דעת ישראל וכו'.</b> ובמקום שהרופאים חולקים, מצרפים דעת ישראל לדעת הכותים (או הנשים), ומחללים את השבת.
<h2>הלכה טו</h2>
(א) <b>יכול מילה וכו'.</b> כלומר, יכול אף הן בכלל שבתתי תשמרו.
(ב) <b>להלן ודיי וכו'.</b> כלומר, שהסכנה וודאית (חייב כרת) והרפואה וודאית, תדע לך שהוא כן, שהרי ספק מילה אינה דוחה את השבת.
(ג) <b>ספק נפשות דוחה אותה וכו'.</b> שהרי כתוב (שמות כ"א, י"ד): מעם מזבחי תקחנו למות, ואעפ"י שאפשר שיצא זכאי בדינו, ואם ספק מיתתו דוחה עבודה, כל שכן ספק חייו. ועיין בבה"א.
<h2>הלכה טז</h2>
(א) <b>נפש בספק.</b> שהרי אפשר שהגנב לא בא אלא על עסקי ממון גרידא, ולא יהרוג את בעה"ב אם יתנגד לו.
(ב) <b>כל פעל ה' וכו'.</b> ואף האדם וחייו לא נוצרו אלא לכבוד ה' ולקדש את שמו.
<h1>פרק טז</h1>
<h2>הלכה א</h2>
(א) <b>שנתן לתוכה וכו'.</b> כלומר, וכבר סינן מערב יום טוב, ועכשיו הוא רוצה לשנות ולסנן.
(ב) <b>טורף וכו'.</b> כלומר, מנענע את החבית כדי שיתערבבו כל השמרים בתוך היין, ולא ישארו על קרקעית החבית, ויין בתוכם.
<h2>הלכה ב</h2>
(א) <b>מצננין וכו'.</b> מסננין את הביצה בכל דבר המטלטל, אבל לא בדבר שאינו מטלטל, כגון סיב, וכדומה. ועיין בבה"א.
(ב) <b>נוטל בכברה וכו'.</b> כלומר, נוטל תבן בכברה וכו', אעפ"י שהמוץ נופל מאליו, ונמצא מרקד, דבר שאינו מתכוין הוא.
<h2>הלכה ג</h2>
(א) <b>החלתית.</b> עיין בבה"א.
(ב) <b>אין מזלחין וכו'.</b> כלומר, אפילו בזלחין שנותנין ריח, וכוונתו לפזר את הריח בכל הבית ולא לרבץ את הקרקע.
(ג) <b>ושופך ושונה.</b> כלומר, וחוזר ושופך, מפני שאין דרך הרבצה בכך.
<h2>הלכה ד</h2>
(א) <b>גורפין מלפני הפטם.</b> גורפין את המאכל שהותיר השור הפטם, ואין כאן איסור מוקצה משום שעדיין ראוי לרעי (שור הרועה במרעה), שאינו בררן כל כך.
(ב) <b>ומסלקין לצדדין וכו'.</b> כלומר, לא יגרוף את הפסולת שהותיר הרעי מן האבוס, אלא מסלקה לצדדין, ונותן מאכל ראוי במקומו.
(ג) <b>אין מסלקין וכו'.</b> ואפילו מה שהותיר הפטם הוא מוקצה גמור, ואין להזיזו ממקומו.
<h2>הלכה ה</h2>
(א) <b>של בעלי בתים וכו'.</b> שמותר להתירו בשבת ולהוציא ממנו את הכלים.
<h2>הלכה ו</h2>
(א) <b>ומחזירו וכו'.</b> אפילו עם הדברים שאין ניטלין שבתוכו, הואיל והכלי כבר בידו.
<h2>הלכה ז</h2>
(א) <b>ענותנותו וכו'.</b> עיין בבה"א.
<h2>הלכה ח</h2>
(א) <b>ובסיער של שועין.</b> בשיער של שעועית.
<h2>הלכה ט</h2>
(א) <b>פירות שנתפזרו וכו'.</b> כלומר, לכל הצדדין, לא ילקט את כולם בבת אחת, משום טירחא יתירה. ועיין בבה"א.
(ב) <b>פירות בפירות.</b> כלומר הרבה מינים.
(ג) <b>ומניח על השלחן.</b> כדי לאוכלן לאלתר.
(ד) <b>ומשליך לפני בהמתו.</b> אם היו כולן מאכל בהמה, ונוהג בהן בעניין זה כמאכל אדם. ועיין בבה"א.
(ה) <b>ואילו בפני עצמן.</b> כלומר, שברר כל מאכל לחוד, ולא אכל את הראשון לפני שברר את השני, מוכיח סופו על תחילתו, שלא רצה לאכול את הראשון, ודינו כבורר פסולת מתוך אוכל. ועיין בבה"א.
<h2>הלכה י</h2>
(א) <b>בגחלים.</b> ועכשיו כבר כבו.
(ב) <b>בשפוד וכו'.</b> שטלטול מן הצד לאו שמו טלטול.
<h2>הלכה יא</h2>
(א) <b>אין מטבילין וכו'.</b> כלומר, בכלי טמא, שהרי כשהוא מטביל את המים (כשמכניס את כל הכלי למקוה, עד שהמים עוברים וצפים על שפתו), טהר גם הכלי. ועיין בבה"א.
(ב) <b>בכלי אבן.</b> כלומר, שאין מקבלין טומאה, והמים נטהרים בהשקה גרידא (כשמשיק שפת הכלי, ומגיע מים למים), ואסור לעשות כן בשבת, אבל מותר לטהר אוכלין ביו"ט.
(ג) <b>להטבילן.</b> כלומר, את המים ע"י כלי מקבל טומאה, ואסור לעשות כן אפילו היו בכלי טהור שהרי נטמא ע"י המים, ואין טובלין כלי אפילו אם נטמא בוולד הטומאה. ועיין בבה"א, שו' 28.
<h2>הלכה יג</h2>
(א) <b>זינוק.</b> כלומר, לכוין את החור בצורת מרזב, שיהא היין מזנק מתוכו.
(ב) <b>לפסין סתומות.</b> שמתחילתן עשויין לכך, שעושין שריטה עמוקה במקום שראוי לחלקן.
<h2>הלכה טו</h2>
(א) <b>במערה.</b> כלומר במי בערה שבעבר הירדן. עיין בבה"א.
(ב) <b>ולא יביאם וכו'.</b> שלא יבוא לידי סחיטה.
(ג) <b>כמידה הזאת.</b> שכל אחד ואחד נסתפג בשלו, לא יביאו את שלהן. ועיין בבה"א.
<h2>הלכה טז</h2>
(א) <b>לא יתן וכו'.</b> מפני שנראה כעושה לרפואה.
(ב) <b>כל גופו.</b> לרבות את ראשו. עיין בבה"א.
(ג) <b>אבר אבר.</b> שלא יעשה כדרך שעושה בחול.
<h2>הלכה יז</h2>
(א) <b>באלנטיאות וכו'.</b> ואינו חושש משום סחיטה, עיין בבה"א.
<h2>הלכה יח</h2>
(א) <b>מטייל בה וכו'.</b> כלומר, לפי דרכו, ולא להזיע.
<h2>הלכה כ</h2>
(א) <b>לא יזלפו וכו'.</b> לא התירו אלא רחיצה. אבל לא זליפה ע"י אחרים, כדרך שעושים בחול.
<h2>הלכה כב</h2>
(א) <b>אפקטויזין.</b> מוצא המלה לא נתברר, ומשמעותה תחבולה המביאה את האדם לידי הקאה. ועיין בבה"א.
(ב) <b>לנגבן.</b> שלא יחשדוהו שכבסם בשבת.
<h2>הלכה כד</h2>
(א) <b>אין מבקרין וכו'.</b> כלומר, בקרבנות, כדי שיוכל להקריבם. ועיין בבה"א.
(ב) <b>בשבת.</b> כגון קרבן תמיד. ועיין בבה"א.
<h1>פרק יז</h1>
<h2>הלכה א</h2>
(א) <b>היוקנאות.</b> הדיוקנאות, תמונות השלטונות, ומתחתיהן כתובות המספרות את גדולתם של בעלי התמונות.
<h2>הלכה ב</h2>
(א) <b>על ידיו וכו'.</b> כלומר, בשבילו, והיינו הקדם וצא לפני הזמן שתכנת בתחילה, או אחר וצא אחרי הזמן ההוא, כדי שתלך יחד אתו.
<h2>הלכה ג</h2>
(א) <b>הקדים עליו וכו'.</b> כלומר הקדם לפניו וכו', או אחר אחריו וכו', אעפ"י שמתחילה תכנת לצאת באותו זמן שהוא יוצא.
(ב) <b>שנ' הפקד וכו'.</b> הכוונה לסוף הפסוק: ושטן יעמוד וכו', כמפורש בכי"ע, כי"ל ועוד.
<h2>הלכה ד</h2>
(א) <b>מפייסין על וכו'.</b> כלומר, מפילים גורלות על מנותיהן, ואין כאן לא משום מקח וממכר ולא משום משחק בקוביא, שהרי אין מוליכין אתן את המנות, אלא אוכלין הכל במקום, ואם הותירו מחזירין לשידה, ונמצא שמתחילה לא זכו בכל המנה. ועיין בבה"א.
(ב) <b>את ארחיו וכו'.</b> כלומר, בעה"ב מותר לו להפיל גורלות על ארחיו, וכן האורחים מטילים גורלות זה עם זה, על סדר חלוקת המנות, אבל לא על המנות עצמן.
<h2>הלכה ה</h2>
(א) <b>מן הכותל וכו'.</b> מחשב ממה שרשם על הכותל את ההוצאות שכבר הוציא, אבל לא מה שיוציא להבא. ועיין להלן שו' 15.
<h2>הלכה ז</h2>
(א) <b>ונותן וכו'.</b> כלומר, אפילו במניין, כדרך שהוא מונה בביתו.
(ב) <b>או חסר וכו'.</b> כלומר, באומד גרידא.
<h2>הלכה ח</h2>
(א) <b>המכתמין וכו'.</b> כלומר, הכתובות שעל גבי הלוחות והטבלאות, עיין בבה"א.
<h2>הלכה ט</h2>
(א) <b>בין שעברו.</b> והוא צריך לדעת כמה נשאר לו.
(ב) <b>מה בכך.</b> כגון הכנסות המלך, והכנסות העשירים, שאינן נוגעות לו כלל.
<h2>הלכה י</h2>
(א) <b>כל המדינה.</b> בסוף עיבורה, עיין בבה"א.
<h2>הלכה יא</h2>
(א) <b>הנראה.</b> כלומר, אומר בלשון תמיה, אדרבה נראה אם תוכל לקיים את הדבר. ועיין בבה"א.
<h2>הלכה יב</h2>
(א) <b>אם היתה וכו'.</b> כלומר, והוא נזדמן במקרה להיות בסוף התחום.
<h2>הלכה יג</h2>
(א) <b>סכום ממכר.</b> בכך וכך מדה, ובסך פלוני כל אמה ואמה. ועיין בבה"א.
<h2>הלכה טז</h2>
(א) <b>למקומן יאכלו.</b> כלומר, חזרו בשוגג למקומן ממש, יאכלו, שהרי לא הועילו מעשיו כלום.
(ב) <b>למקום אחר.</b> כלומר, לא למקומן ממש, אלא לתוך התחום, והועילו מעשיו, שרצה להוציאם ממקומם, עיין בבה"א. שחרש שוטה וכו'. דבבא זו היא מדברי הת"ק שמתיר בשוגג בכל פנים.
<h2>הלכה יז</h2>
(א) <b>כלים וכו'.</b> כלומר, שאין להם בעלים.
(ב) <b>כאנשי העיר.</b> כלומר, קונים שביתה בעיר, אבל לא "כרגלי" אנשי העיר, שאם עירבו אנשי העיר אסור להוציאם מחוץ לתחום, אם בעליהם אינם בעיר. ועיין בבה"א.
<h2>הלכה כ</h2>
(א) <b>שלוף מלא וכו'.</b> כלומר, שק מלא סחורה שאינה מיטלטלת בשבת, מפרקה מן הצד, משום צער בעלי חיים, עיין בבה"א.
(ב) <b>בגוי שמכירו וכו'.</b> כלומר, בכגון דא שנו ברישא שנותן לו את כיסו.
<h2>הלכה כא</h2>
(א) <b>היא המראה וכו'.</b> כלומר, ששנינו (במשנ' פכ"ד מ"ג): ואין ממרין את העגלים, אבל מלעיטין.
(ב) <b>ופוקס את צוארו וכו'.</b> נותן חכה לתוך צוארו, שלא יוכל לסגור פיו.
<h2>הלכה כג</h2>
(א) <b>מהלקטין וכו'.</b> מכניס את הזרעונים בידו לתוך פיהם (למקום שהם יכולים להחזיר) ומהלקט (כלומר, מפעיל אותן שילקטו את הזרעונים) אותם.
(ב) <b>דורסיות.</b> עיין לעיל פי"ב, שו' 12.
(ג) <b>שמלקיטין.</b> נותן לפניהם את הזרעונין, והן מלקטין מאליהן.
(ד) <b>בטפיחין.</b> עיין לעיל פי"ב, שו' 11.
<h2>הלכה כה</h2>
(א) <b>ומקשאות.</b> שדה קישואים.
(ב) <b>שלא יספק וכו'.</b> שלא יספוק כף על ירך, ולא יטפח ידיו זו לזו.
<h2>הלכה כט</h2>
(א) <b>ברשות היחיד וכו'.</b> כלומר, לא שטין על פני המים, ולא מספקין וכו'. עיין בבה"א.
