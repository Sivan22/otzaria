<h1>פירוש קצר על גיטין</h1>
שאול ליברמן
<h1>פרק א</h1>
<h2>הלכה א</h2>
(א) <b>אף מהגמוניא וכו'.</b> עיין בבה"א.
<h2>הלכה ב</h2>
(א) <b>אם יש עליו עוררים וכו'.</b> צ"ל: אעפ"י שיש עליו עוררים כשר, כגי' כי"ע, עיין בה"א.
<h2>הלכה ג</h2>
(א) <b>אין יכול וכו'.</b> צ"ל: אין צריך וכו'.
(ב) <b>שאמרו כתב ידינו וכו'.</b> והוא מספיק, ואין חוקרים אותם על עצם המעשה.
(ג) <b>אחרים מעידין וכו'.</b> מכיוון שנתקיים כתב ידם, אינם נאמנים להכחיש, וחלה עליהם ההלכה: מכיון שהגיד שוב אינו חוזר ומגיד.
(ד) <b>מעשה בהיתר וכו'.</b> כלומר, שתוכל להנשא אפילו אם יערער הבעל.
<h2>הלכה ד</h2>
(א) <b>מכשיר בכולן.</b> וכל אחד כדינו, בשאר שטרות אפילו בלא עדי מסירה, ובגיטין בעדי מסירה.
(ב) <b>שטרות העולים וכו'.</b> כלומר, אפילו בגיטין, הואיל ויש כאן עדי מסירה, וערכאות סתמן מדייקין לעשות כדין.
(ג) <b>מכשיר בכולן.</b> כלומר, אפילו בגט, הואיל ויש כאן עדי מסירה מה לי ערכאות מה לי הדיוט.
(ד) <b>פוסלין בגיטי נשים וכו'.</b> הואיל ונעשו בהדיוט בעדי חתימה גוים ויש לחשוש שנעשו שלא כדיני ישראל (כפירוש הרי"ד י"א א' ועוד, שלא כרש"י שם ד"ה נעשו, והוא לפי גירסתו בברייתא זו).
(ה) <b>רבן שמעון בן גמליאל וכו'.</b> עיין בה"א.
<h2>הלכה ה</h2>
(א) <b>מפני מה זכין וכו'.</b> כלומר, במתנה (ע"מ שאין לרבו רשות בה).
(ב) <b>אינו אלא חוב וכו'.</b> כלומר, שחרור הוא חוב לעבד ואינו דומה למתנה.
<h2>הלכה ו</h2>
(א) <b>וחייב באחריותו וכו'.</b> משום שהאחריות היא בינו לבין המלוה, והמלוה לא צווהו למוסרו לשליח.
<h2>הלכה ח</h2>
(א) <b>יחזיר לנותן לו.</b> צ"ל: יתן ליורשיו (כגי' כי"ע), עיין להלן, שו' 46.
(ב) <b>ליורשים.</b> צ"ל: לנותן (כגי' כי"ע), עיין לעיל שו' 45.
<h2>הלכה ט</h2>
(א) <b>אם רצו יורשין וכו'.</b> כלומר, יורשי המשלח, שיחזיר להם אין יכולין, אעפ"י שבלשונות הנ"ל הברירא בידי השליח להיות שליח להולכה גרידא, עיין בבה"א.
(ב) <b>באומ' זכי לו וכו'.</b> כלומר, שכבר זכה בו פלוני מיד.
<h1>פרק ב</h1>
<h2>הלכה א</h2>
(א) <b>נאמנת אשה וכו'.</b> הדברים דבוקים לה"א, והיא נאמנת, אעפ"י שאין השליח מכיר את הגט, ויכול לומר עליו בפני נכתב וכו'.
(ב) <b>נתקרע פסול.</b> כלומר, שנתקרע בהרבה מקומות, פסול, ואין השליח יכול לומר עליו בפני נכתב וכו', ואף בבא זו דבוקה לרישא. ועיין בבה"א.
(ג) <b>מדבק את הקרעים וכו'.</b> שהרי מן התורה כבר נתגרשה, ולעניין אמירת בפני נכתב וכו', מספיק אם מדבק את הקרעים, עיין בבה"א.
<h2>הלכה ב</h2>
(א) <b>בקלפי אגוזין וכו'.</b> כל מה שמנו כאן אינם משקין, וכתב של קיימא הוא, עיין בבה"א.
<h2>הלכה ג</h2>
(א) <b>זכתה בהן.</b> כלומר, בכל הפרה ובכל העבד, כשאר גיטין, ואין הבעל יכול לטעון שהשאר הוא פרעון לכתובתה.
(ב) <b>הנייר עצמו.</b> צ"ל: נייר עצמ' (=עצמה), כלומר שנתן לה נייר של עצמה, נייר שלה, עיין בבה"א.
<h2>הלכה ח</h2>
(א) <b>שמוריע בה הלקוחות.</b> צ"ל: כח (כעין גי' כי"ע) הלקוחות, שהרי כשפרע לו בטל השטר, ואם לוה ממנו שנייה אפילו באותו יום, אינה אלא כמלוה על פה, ואם גובה בשטר זה מנכסים משועבדים גובה שלא כדין.
<h2>הלכה ט</h2>
(א) <b>מפני שמורע בה וכו'.</b> צ"ל: כח (עיין שנו"ס) הבאין אחריו, כלומר, שילוה אח"כ על משכנתא זו, ויוציא הראשון את שטרו שאינו אלא חרס בעלמא.
<h2>הלכה י</h2>
(א) <b>ואבד וכו'.</b> צ"ל: ואבד המפתח (כגי' כי"ע), אעפ"י שמצאו לאחר זמן, הגט כשר, ואין חוששין שמא בנתים מצא אדם אחר את המפתח ופתח את השידה ונתן שם גט אחר, ואח"כ הניח את המפתח במקומו, עיין בבה"א.
<h2>הלכה יא</h2>
(א) <b>שלשה הוסיפו וכו'.</b> כלומר, על משנתנו פ"ג מ"ד.
<h1>פרק ג</h1>
<h2>הלכה א</h2>
(א) <b>ואת העני וכו'.</b> כלומר, שמלוה להם מעות על מנת לגבות את חובו מחלקם שעתיד להפריש, כמפורש במשנתנו פ"ג מ"ז.
(ב) <b>כל שירשו.</b> כלומר, שירשו ממש, ולא שראויים לירש, והמת לא הניח כלום. ופירשו בירושלמי ובבבלי שירשו קרקע (ולא מטלטלים), ובכגון דא גרידא יכולים לתת רשות.
(ג) <b>כל עניים.</b> כלומר, אפילו עניי כותים, עיין בה"א.
(ד) <b>שאין מפרישין וכו'.</b> מפני שבשעה שהעשיר פקעה זכותו לקבל מעשר עני בחייו, ובכגון דא אפילו רשות ב"ד אינה מועילה, עיין בה"א.
(ה) <b>בשער הזול.</b> כלומר, אם היו הפירות בזול בשעת הלואה ואח"כ הוקרו, או להפך, בשתיהם מקבל המלוה את הפירות בשער הזול.
(ו) <b>אם רצה וכו'.</b> כלומר, המלוה.
(ז) <b>אם נתיאשו מהן וכו'.</b> כלומר, שהיתה שנת בצורת וכבר נתייאשו הבעלים מן התבואה, מפסידים את חלקם, שהרי אין כאן שעבוד הגוף של הלוה, וכל שעבוד החוב מצומצם לגבי פירות של שנה זו גרידא. ולפיכך אם אירע נס ונתקנה התבואה אינו מפריש עליה.
(ח) <b>אינו חושש וכו'.</b> כלומר, הלוי אינו חושש שמא לקח ממנו את הכל כחולין על סמך שהלוי יפריש תרומת מעשר על כל מה שמכר, שהרי לא הזכיר לו בעה"ב מדת הפירות, וכיצד יפריש?
<h2>הלכה ב</h2>
(א) <b>חושש מעת לעת.</b> ונחלקו בירושלמי ובבבלי אם הכוונה למעת לעת האחרון, או הראשון (כלומר, חושש עד מעת לעת של הנחה, או של בדיקה).
(ב) <b>בשלשה פרקים וכו'.</b> ונתפרשו במשנתנו ספ"ג.
<h2>הלכה ג</h2>
(א) <b>ומבטלו.</b> ומסיים במשנתנו: התקין ר"ג הזקן שלא יהו עושין כן.
(ב) <b>אינו יכול לבטלו.</b> משום שהוא סובר ששליחות שבטלה מקצתה בטלה כולה, ואם השני לא ידע שבטל וימסור את הגט לאשה לא תהא מגורשת, והיא לא תדע ותנשא.
<h2>הלכה ד</h2>
(א) <b>ישתעבד וכו'.</b> כלומר, לרבו ראשון, אלא שהוא מחזיר את דמי הפדיון לזה שפדאהו.
(ב) <b>ואין רבו נותן וכו'.</b> לא אמר כן אלא אגב הרישא, ופשיטא שאין הבעלים מחוייבים בפרקון עבדיהם.
(ג) <b>כשם שמצויין וכו'.</b> צ"ל: כשם שמצווין (כמו שהוא בכי"ע) וכו', ולפיכך ישתעבד אפילו אם פדאוהו לשם בן חורין, ואין לחשוש שמא ימנעו מלפדות עבדי ישראל.
<h2>הלכה ה</h2>
(א) <b>אף בזה לא יחזיר וכו'.</b> עיין בה"א.
(ב) <b>שצריך חקירת וכו'.</b> צ"ל: שאין צריך וכו', כמו שהוא בכי"ע ובראשונים.
(ג) <b>נדר לגרש ונמלך כו'.</b> כללו של דבר לא אסרו להחזירה אלא דווקא אם גרש מחמת הנדר, אבל אם נמלך בנתים, או שקדמו הגירושין לנדר, יכול להחזירה, עיין בה"א.
(ד) <b>נדר בנזיר וכו'.</b> עיין בה"א.
(ה) <b>שתיקותיך יפה לך וכו'.</b> שהבעל יטעון שאם היה יודע שיצטרך ליתן כתובה לא היה מגרשה, ונמצא גט פסול והולד ממזר.
(ו) <b>שהיא כשירה.</b> כלומר, מוכשרת להוליד בנים.
<h2>הלכה ו</h2>
(א) <b>אין מבלעין דינרי זהב וכו'.</b> כלומר, כדי להבריחן מן האויב, עיין בה"א.
<h2>הלכה י</h2>
(א) <b>אין בה משום סיקריקון וכו'.</b> כלומר, לא דנו בה דין סיקריקון (דין ליסטים), וישראל שקנה שדה מן הגזלן אין מוציאין אותה מידו, מפני יישוב המדינה, כדי שלא ימנעו מליקח, ולא ישארו הקרקעות בידי הגזלנים.
(ב) <b>לפני מלחמה וכו'.</b> כלומר בסמוך לה לפניה.
(ג) <b>מקחו קיים.</b> שהרי היה יכול לתבעו לדין, ואם מכר לו, מרצונו מכר לו. ועיין מ"ש להלן.
(ד) <b>מקחו בטל.</b> שהרי מכר לו דבר שאינו ברשותו, ולא כיוון אלא שהלוקח יוציא מידי הסיקריקון ואח"כ יטרוף מידו. אבל במשנתנו (פ"ה מ"ו) מפורש להפך.
(ה) <b>רביע בקרקעות וכו'.</b> עיין בה"א.
(ו) <b>על העליונה.</b> כלומר, רצו נוטלים קרקע, רצו נוטלים מעות.
<h2>הלכה יא</h2>
(א) <b>והחבורות והאפטרופין אין בהן וכו'.</b> צ"ל: והחכורות (כגי' כי"ע) וכו'. והטעם הוא שאם יוציאו מהם יבוא הגזלן ויוציא מידי הבעלים, שהרי הוא מפסיד את הפירות, מה שאין בלוקח ממנו ונותן לו דמים לא איכפת לו לגזלן אם יוציאו מידי הלוקח.
(ב) <b>לשם אנפרות וכו'.</b> כלומר, היורד לשדה משום שלא פרעו את מס הקרקע אין בה דין סיקריקון. ועיין בבה"א.
(ג) <b>אנפרות עצמה וכו'.</b> כלומר, היורד לשדה מחמת אנפרות אינו מוכר את השדה מיד, אלא ממתין לבעלים י"ב חודש, ונותן זמן לבעליה לפדותה.
(ד) <b>בכתובתה.</b> שדה שייחד לה לכתובתה.
(ה) <b>מקחו קיים.</b> שאין שום סברא לומר שעשו כן שלא מרצונם. אבל אם הוא מכר מתחילה ואח"כ היא, יכולה לומר נחת רוח עשיתי לבעלי.
<h2>הלכה יב</h2>
(א) <b>פעוטות אלא בהווה.</b> עיין בה"א.
<h2>הלכה יג</h2>
(א) <b>שנוטל בידו ומשליך וכו'.</b> כלומר, שנוטל בידו כל זית ומשליך מן האילן.
<h1>פרק ד</h1>
<h2>הלכה א</h2>
(א) <b>רבן שמעון בן גמליאל וכו'.</b> רשב"ג חולק על הרישא באשה שאמרה התקבל לי גיטי, והוא סובר שאם הבעל אמר הולך לה, או תן לה, הולכים אחר דיבורו, ולא עשאו אלא שליח להולכה, ולפיכך יכול לחזור.
(ב) <b>בכולם לא יחזור וכו'.</b> והוא סובר כת"ק, אלא שמוסיף שאם אמר "אי איפשי" אף הולך ותן אינו מועיל.
<h2>הלכה ב</h2>
(א) <b>לחזור יחזור.</b> שהרי אם האשה אמרה הבא לי גיטי אין הבעל יכול לעשות שליח לקבלה, ואם האשה אמרה התקבל והשליח שינה ומסר שהאשה אמרה הבא, הרי עקר השליח את שליחות הקבלה ונעשה שליח הבעל, ולפיכך יכול לחזור. (ע"פ הירושלמי). ועיין בה"א.
(ב) <b>האומרת וכו'.</b> צ"ל: כאומרת, כגי' כי"ע וכעין גי' כי"פ.
(ג) <b>הולך גט אשתך וכו'.</b> צ"ל: גט אשתי, והכוונה שאמר לו לאדם אחר: הילך גט אשתי, או שאמר לחמיו: הולך גט בתך (הגדולה), או לאחי אשתו: הילך גט אחותך.
(ד) <b>ונתנו לה כשר.</b> צ"ל: פסול (כמו שהוא בכי"פ), שהרי לא אמר לו: הוליך גט לאשתי, או: לבתך וכו', ולא עשאו שליח להולכה, ולא רצה אלא לאיים על אשתו שתדע שגיטה כתוב ומונח, ואין כאן אלא פקדון. הילך גט אשתך וכו'. צ"ל: גט אשתי (כמו שהוא בכי"ע) וכו'.
(ה) <b>ונתנו לה פסול.</b> צ"ל: כשר (בגי' כי"פ), שהרי כאן תבעו את הבעל מתחילה שיגרש את אשתו, ואם אמר אח"כ: הילך גט אשתי, או: גט בתך וכו', בוודאי לא נתכוון לפקדון, אלא לעשות את רצונם שתתגרש.
(ו) <b>אפי' הן הראשונים וכו'.</b> פיסקא ממשנתנו פ"ו מ"ב: האשה שאמרה התקבל לי גיטי צריכה שתי כתי עדים, שנים שאומרים בפנינו אמרה ושנים שאומרים בפנינו קבל וקרע, אפילו הן הראשונים וכו'.
(ז) <b>אין אחד מן הראשנים וכו'.</b> צ"ל: או אחד וכו' (כמשנתנו).
<h2>הלכה ג</h2>
(א) <b>או דבר אחר וכו'.</b> כלומר, אפילו נתנו לה דבר אחר, לפני הגירושין, וכשדרשו ממנה להחזיר החזירה אותו הדבר, כבר אינה צריכה בדיקה בהחזרת הגט. ועיין בה"א.
<h2>הלכה ד</h2>
(א) <b>בכולם וכו'.</b> הכל הוא מדברי ר' לעזר, והכוונה שאף בבעל שאמר תן גט לאשתי במקום פלוני ונתנו לה במקום אחר כשר, וחולק גם על הרישא של משנתנו (פ"ו מ"ג).
<h2>הלכה ז</h2>
(א) <b>שמכירין את שניהן וכו'.</b> עיין בה"א.
<h2>הלכה ח</h2>
(א) <b>כותבין וכו'.</b> כלומר, כותבין שמא יבריא ויאמר תנו, אבל אין נותנין שמא לא היה בדעתו להפיל את עצמו, ודינו כבריא שאמר כתבו ולא אמר תנו.
<h2>הלכה י</h2>
(א) <b>ואין אחד מן הראשונים וכו'.</b> הדברים עונים על הרישא שלא בטלו דבריו האחרונים את הראשונים, והרשות בידה לקיים אחד משני התנאים.
(ב) <b>ולאחי הרי זה לא תנשא וכו'.</b> צ"ל: הרי זה [גט על מנת שתנשאי לפלוני הרי זה] לא תנשא [ואם נשאת] לא תצא (כעין גי' כי"ע). וברישא הרי זה גט מפני שהתנה על דבר שאי אפשר לקיימו, ומי ישמע לה, והתנאי בטל, ובסיפא לא תינשא לכתחילה שלא יאמרו נשותיהן נותנים זה לזה במתנה, כפירוש הבבלי.
<h2>הלכה יא</h2>
(א) <b>שלא תאכלי בשר.</b> צ"ל: שתאכלי בשר חזיר (כמו שהוא בכי"ע ובבבלי).
(ב) <b>ושתתה הרי זה גט.</b> שהרי כאן אפשר לקיים את התנאי שתאכל ותלקה, מה שאין כן ברישא שאין הדבר תלוי בה, ומי ישמע לה לעבור על איסור מיתת ב"ד וכרת. ואין כאן מתנה על מה שכתוב בתורה, משום "לא תיכול ולא תיגרש", עיין בבה"א.
<h1>פרק ה</h1>
<h2>הלכה א</h2>
(א) <b>אינו גט וכו'.</b> משום שיש כאן ספק תנאי ספק חזרה, ולפיכך אם מת חולצת וכו'.
(ב) <b>האומ' עשו וכו'.</b> כלומר, שציווה בעל פה.
(ג) <b>לא אמ' כלום.</b> שהרי יש כאן ספק בכוונתו, ואין כותבין כלל.
<h2>הלכה ב</h2>
(א) <b>זכיי במציאתה וכו'.</b> משום שלר' יהודה אין הגט חל אלא שעה קלה סמוך למיתתו.
(ב) <b>ר' מאיר או' ספק.</b> כלומר, בכל רגע יש להסתפק שמא ימות, ולפיכך הכל תלוי בספק. ועיין בירושלמי ובבבלי שהובאו בבה"א.
(ג) <b>בעילתו תלויה.</b> כנראה שצ"ל: בעילתן תלויה, כלומר, אם בא עליה אחר, מחכים עד שיתברר הדבר, ואם מת פטורין, ואם לא מת חייבין חטאת, כמשנתנו סוף נדה.
(ד) <b>שמא נתעסקו וכו'.</b> כלומר, שנתעסקו במעשה חידודין בעלמא.
(ה) <b>ואין חוששין משום ביאה וכו'.</b> צ"ל: וחוששין (כמו שהוא בכי"ע ובבבלי) משום ביאה, כלומר, וצריכה להמתין ג' חדשים משעת הייחוד אם מת מיד. אבל אם לא נתייחדה מונה משעת כתיבת הגט, עיין בבה"א.
(ו) <b>ואין חוששין משום קידושין.</b> כלומר, בשום פנים, ואפילו ראוה שנבעלה, והיא בבא בפני עצמה.
(ז) <b>ראוה שנים וכו'.</b> כר' יוסי בר' יהודה שחוששין משום קידושין, שהלכה כמותו.
<h2>הלכה ג</h2>
(א) <b>לא אמ' כלום.</b> עיין בבה"א.
<h2>הלכה ד</h2>
(א) <b>עשרים וארבעה וכו'.</b> כלומר, שעה אחת שאמרנו לעיל צריכה להיות בתוך עשרים וארבעה חדשים לוולד.
(ב) <b>משעת לידתו.</b> דברי רשב"ג עונים על הסיפא של משנתנו (פ"ז מ"ו): על מנת שתניקי את בני שתי שנים וכו'. ומפרש רשב"ג שאפילו אמר בפירוש שתניקי שתי שנים אין כוונתו אלא לשתי שנים משעה שנולד הוולד.
(ג) <b>עד שיאמר אם לא וכו'.</b> כלומר, עד שיכפול תנאו, וסובר ר"מ שאם לא כפל תנאו המעשה קיים והתנאי בטל.
(ד) <b>אין תניי בכתובין וכו'.</b> רשב"ג בא לסייע לדברי ר"מ.
(ה) <b>נתקיים התניי וכו'.</b> בד: יתקיים התנאי וכו', כלומר, אפילו לאחר מיתת הבעל.
<h2>הלכה ה</h2>
(א) <b>כפר עותני בגליל וכו'.</b> יש כאן פתיחה להלכה הבאה.
(ב) <b>בטל התניי.</b> כלומר, ואפילו ילך אח"כ לגליל לא עשה כלום, שהרי חזר לפני שהגיע לגליל.
<h2>הלכה ו</h2>
(א) <b>הרי זה גט.</b> כלומר, ולא בטל את תנאו (שלא כרישא), ואם אח"כ עבר מכנגד פניה שלשים יום הרי זה גט (כר' יוחנן).
(ב) <b>ולא תינשא וכו'.</b> כלומר, אעפ"י שלא נתייחד עמה ל' יום, אינה מגורשת עד שיעבור מכנגד פניה ל' יום. ועיין להלן בסמוך.
<h2>הלכה ז</h2>
(א) <b>לא תינסי.</b> במשנתנו (פ"ז מ"ח): אינו גט (שהרי לא אמר מעכשיו), שאין גט לאחר מיתה, ואף לפנינו הכוונה כן, כלעיל שו' 57.
(ב) <b>ורבותינו הורו וכו'.</b> ופירשו בבבלי שהם סוברים שזמנו של שטר מוכיח עליו, וכוונתו היתה שתתגרש מזמן הכתוב בשטר, ולאחר י"ב חודש מגורשת למפרע.
(ג) <b>נתקרע גט וכו'.</b> חוזר לדברי הת"ק (ודברי "רבותינו" מאמר המוסגר הוא).
<h2>הלכה ח</h2>
(א) <b>לא אמ' כלום.</b> עיין בבה"א. יטלם ממנה וכו'. כלומר, יטול ממנה את הזוזים. ועיין בגי' כי"ע ומ"ש בבה"א.
<h2>הלכה ט</h2>
(א) <b>שמא תלך וכו'.</b> עיין בבה"א.
<h2>הלכה י</h2>
(א) <b>הרי זה גט.</b> שהרי התנאי מוכרח להתקיים, ותנאו אינו אלא פטומי דברים בעלמא.
(ב) <b>אינו גט.</b> שהרי לא תוכל לקיים את התנאי.
<h1>פרק ו</h1>
<h2>הלכה א</h2>
(א) <b>קרוב לה מיל וכו'.</b> צ"ל: מיל' (=מילו), מלו (כגי' כי"ע והתלמודים), הואיל ואינה יכולה לשמרו אינה מגורשת.
(ב) <b>שמצאתו מאחריו.</b> צ"ל: מאחרי' (=מאחריה), כגירסת כי"ע (מאחוריה) וליקוטין (מאחריה).
<h2>הלכה ב</h2>
(א) <b>והוטילתו לים וכו'.</b> ואפילו השליכה אותו מיד, ובכעס, מגורשת, שהרי מתגרשת בעל כרחה.
<h2>הלכה ג</h2>
(א) <b>בגט ישן.</b> ובארו במשנתנו: ואיזהו גט ישן, כל שנתייחד עמה אחר שכתבו לה.
(ב) <b>לשם הפרכין וכו'.</b> עיין בבה"א.
(ג) <b>נקראין על שמו.</b> דוגמת בית קתרוס, בית ביתוס.
<h2>הלכה ה</h2>
(א) <b>ר' שמעון או'.</b> צ"ל: רבן שמעון [בן גמליאל] או', כגי' כי"ע והראשונים.
(ב) <b>כתב עמו שמו וכו'.</b> צ"ל: כתב שמו וכו', כגי' הנ"ל. ורשב"ג סובר שתקנת ר"ג (פ"ד מ"ב) אינה אלא לכתחילה, ובדיעבד מגורשת.
<h2>הלכה ו</h2>
(א) <b>ונמצאו אילו וכו'.</b> כלומר, העריות, ויש כאן מקח טעות ומעולם לא היו צרות ערוה.
<h2>הלכה ט</h2>
(א) <b>עדיו מתוכו.</b> כלומר, או שהעדים חתמו במקושר מבפנים ולא מבחוץ. ועל עצם גט מקושר עיין בבה"א.
(ב) <b>אלא קרובין וכו'.</b> כל הסיום היא הוספת סופרים מוטעית ע"פ משנתנו ספ"ח.
<h1>פרק ז</h1>
<h2>הלכה א</h2>
(א) <b>מתנה על מה וכו'.</b> אין כאן אלא מליצה, והכוונה נמצא מבטל מה שכתוב בתורה.
<h2>הלכה ג</h2>
(א) <b>היאך זה מתיר וכו'.</b> כלומר, זה "האחר", מתירה להנשא לזה שנאסרה עליו, כלעיל, שו' 3.
<h2>הלכה ד</h2>
(א) <b>מה אלמנה קלה וכו'.</b> שהרי ברור שהיא אסורה לכהן הזה שנאסרה עליו מתחילה, אעפ"י שעכשיו אינה אלא אלמנה לו, משום שהיא גרושה לכל אחיו הכהנים.
(ב) <b>גרושה חמורה וכו'.</b> שהרי גרושה זו יש בה צד אשת איש כלפי זה שלא נתגרשה לו (חוץ מפלוני), מכל שכן שתיאסר על כל העולם מצד הניצוץ של אשת איש שיש בה.
<h2>הלכה ה</h2>
(א) <b>לא נמצאו בניו וכו'.</b> ברייתא זו חולקת על הבבות שלעיל שסוברות שאם נישאת לאחר הותרה גם לזה שנאסרה עליו. ועיין בבה"א.
(ב) <b>ר' שמעון בן לעזר וכו'.</b> הברייתא נכפלה לעיל, שו' 12, ועיקר מקומה הוא כאן, עיין בבה"א.
<h2>הלכה ו</h2>
(א) <b>היום גרשתיך כשר.</b> ואין דינו כגט מחוסר זמן, שכוונתו לאותו יום שתראה את הגט לעדים, או לב"ד, והם יוכלו להעיד על הזמן.
<h2>הלכה ח</h2>
(א) <b>שיש בו מחט וכו'.</b> צ"ל: מחק (כבשאר נוסחאות), ועיין בבה"א.
(ב) <b>אם החזירו מלמטה וכו'.</b> לפי פשוטו פירושו שהחזיר למטה את המלים הכתובות על המחק, אפילו בלי קיום. אבל עיין בבה"א.
<h2>הלכה ט</h2>
(א) <b>אחר שאילת שלום וכו'.</b> כן היה הנימוס בזמן העתיק להוסיף שאילת שלום לבעל השטר, או לאשה המתגרשת, עיין בבה"א.
<h2>הלכה יא</h2>
(א) <b>ניקרין עמו.</b> כלומר, שיהא המרחק בין העדים לכתב כמו המרחק בין כל שורה ושורה שבשטר.
(ב) <b>מלא שיטה אחת.</b> כלומר, אבל לא יותר מכאן.
(ג) <b>תתקיים עדות וכו'.</b> עיין בבה"א.
(ד) <b>נתקרע וכו'.</b> כלומר, נתקרע קרעים הרבה, עיין לעיל פ"ב, שו' 4.
<h2>הלכה יב</h2>
(א) <b>אם לאו פסול.</b> ואפילו לא נמחק אלא רובו של טופס, עיין בבה"א.
<h2>הלכה יג</h2>
(א) <b>אני עד וכו'.</b> ולא הזכיר את שמו.
